---
linktitle: บทนำ
# Page metadata.
title: การปฏิบัติพิธีการศุลกากรทางอิเล็กทรอนิกส์
date: "2023-07-16T00:00:00Z"
lastmod: "2023-07-16T00:00:00Z"
draft: false  # Is this a draft? true/false
toc: false # Show table of contents? true/false
type: series  # Do not modify.
categories: ["พิธีการศุลกากร"]
tags: ["พิธีการศุลกากร"]
authors: ["admin"]

# Add menu entry to sidebar.
# - name: Declare this menu item as a parent with ID `name`.
# - weight: Position of link in menu.
clearance:
    name: การปฏิบัติพิธีการศุลกากร
    weight: 1

weight: 1
---

![](./img/customs_clearance.png)


จากประกาศกรมศุลกากร ที่ 134/25661 เรื่อง *การปฏิบัติพิธีการศุลกากรทางอิเล็กทรอนิกส์* ([ดาวน์โหลดประกาศ](https://ecs-support.github.io/post/law/customs/2561/2561-134/)) จึงขอสรุปประกาศดังกล่าว เพื่อความสะดวกในการใช้ในการสืบค้นข้อมูลมีรายละเอียดดังนี้


เพื่อให้เป็นไปตามหลักเกณฑ์การบริหารกิจการบ้านเมืองที่ดี  ไม่มีขั้นตอนปฏิบัติงานเกินความจำเป็นและปรับปรุงภารกิจของส่วนราชการให้ทันต่อสถานการณ์  ทำให้ประชาชนได้รับความสะดวกและได้รับการตอบสนองความต้องการ  กรมศุลกากรจึงได้ปรับปรุงพิธีการศุลกากรให้เป็นไปตามมาตรฐานสากล  บนพื้นฐานของเทคโนโลยีสารสนเทศและการสื่อสาร  เพื่อเป็นทางเลือกในการอำนวยความสะดวกทางการค้าระหว่างประเทศ  อันเป็นการพัฒนาความสามารถในการแข่งขันของประเทศอธิบดีกรมศุลกากรจึงออกประกาศไว้  ดังต่อไปนี้ 

ข้อ 1 ในประกาศนี้   
**“อิเล็กทรอนิกส์”**  ให้มีความหมายตามที่บัญญัติไว้ในกฎหมายว่าด้วยธุรกรรมทางอิเล็กทรอนิกส์.  
**“ข้อความ”**  ให้มีความหมายตามที่บัญญัติไว้ในกฎหมายว่าด้วยธุรกรรมทางอิเล็กทรอนิกส์.  
**“ข้อมูลอิเล็กทรอนิกส์”**  ให้มีความหมายตามที่บัญญัติไว้ในกฎหมายว่าด้วยธุรกรรมทางอิเล็กทรอนิกส์.  
**“ลายมือชื่ออิเล็กทรอนิกส์”**  ให้มีความหมายตามที่บัญญัติไว้ในกฎหมายว่าด้วยธุรกรรมทางอิเล็กทรอนิกส์.  
**“ผู้ส่งข้อมูล”**  ให้มีความหมายตามที่บัญญัติไว้ในกฎหมายว่าด้วยธุรกรรมทางอิเล็กทรอนิกส์.  
**“ผู้รับข้อมูล”**  ให้มีความหมายตามที่บัญญัติไว้ในกฎหมายว่าด้วยธุรกรรมทางอิเล็กทรอนิกส์.  
**“บุคคลที่เป็นสื่อกลาง”**  ให้มีความหมายตามที่บัญญัติไว้ในกฎหมายว่าด้วยธุรกรรมทางอิเล็กทรอนิกส์.   
**“เจ้าของลายมือชื่อ”**  ให้มีความหมายตามที่บัญญัติไว้ในกฎหมายว่าด้วยธุรกรรมทางอิเล็กทรอนิกส์.  
**“วิธีการทางอิเล็กทรอนิกส์”**  หมายความรวมทั้งและใช้ตลอดถึง  การดำเนินการใด ๆ   ที่กฎหมายว่าด้วยศุลกากร  หรือกฎหมายอื่นที่เกี่ยวข้องกับการศุลกากรบังคับให้  จัดทำ  ยื่น  ส่ง  รับ  เก็บรักษา  การอนุญาต  การชำระเงิน  หรือดำเนินการอื่นใด  โดยวิธีการทางอิเล็กทรอนิกส์ทั้งหมดหรือบางส่วน.  
**“การส่งข้อมูลทางอิเล็กทรอนิกส์”**  หมายความว่า  ผู้ส่งข้อมูลส่งข้อมูลอิเล็กทรอนิกส์ ผู้เป็นสื่อกลางผู้ให้บริการรับส่งข้อมูลทางอิเล็กทรอนิกส์เข้าสู่ระบบคอมพิวเตอร์ของผู้รับข้อมูล.  
**“กระบวนการทางศุลกากร”**  หมายความว่า  การปฏิบัติตามกฎหมายว่าด้วยการศุลกากรให้ครบถ้วน  และการดำเนินการตามกฎหมายอื่นที่เกี่ยวข้องกับการศุลกากร  รวมถึงการเชื่อมโยง กับธุรกรรมอื่นที่เกี่ยวข้องกับการค้าและการขนส่งสินค้าระหว่างประเทศ 




