---
linktitle: หมวดที่  1 กระบวนการทางศุลกากร
# Page metadata.
title: หมวดที่  1 กระบวนการทางศุลกากรโดยวิธีทางอิเล็กทรอนิกส์ 
date: "2021-07-28T00:00:00Z"
lastmod: "2021-07-28T00:00:00Z"
draft: false  # Is this a draft? true/false
toc: false # Show table of contents? true/false
type: series  # Do not modify.
categories: ["การปฏิบัติพิธีการศุลกากร"]
tags: ["กระบวนการ"]
authors: ["admin"]

# Add menu entry to sidebar.
# - name: Declare this menu p as a parent with ID `name`.
# - weight: Position of link in menu.
menu:
  clearance:
    parent : การปฏิบัติพิธีการศุลกากร
    weight: 1

weight: 1
---

{{< toc >}}

{{< summary "ข้อ 2 เพื่อประโยชน์แห่งการดำเนินกระบวนการทางศุลกากร  การปฏิบัติพิธีการศุลกากรสามารถกระทำโดยวิธีการทางอิเล็กทรอนิกส์ก็ได้" >}}

1.	ภายใต้หลักเกณฑ์ของกฎหมายว่าด้วยธุรกรรมทางอิเล็กทรอนิกส์  ในการปฏิบัติพิธีการศุลกากรทางอิเล็กทรอนิกส์  
    1.1.	ห้ามปฏิเสธความผูกพันและการบังคับใช้ทางกฎหมายของข้อความใดเพียงเพราะ เหตุที่ข้อความนั้นอยู่ในรูปของข้อมูลอิเล็กทรอนิกส์.  
    1.2.	ในกรณีที่กฎหมายกำหนดให้การใดต้องทำเป็นหนังสือ  มีหลักฐานเป็นหนังสือ   หรือมีเอกสารมาแสดง  ถ้าได้จัดทำข้อความขึ้นเป็นข้อมูลอิเล็กทรอนิกส์ที่สามารถเข้าถึงและนำกลับมาใช้ได้ โดยความหมายไม่เปลี่ยนแปลง  ให้ถือว่าข้อความนั้นเป็นหนังสือ  มีหลักฐานเป็นหนังสือ  หรือมีเอกสารมาแสดงแล้ว   
    1.3.	ในกรณีที่ต้องลงลายมือชื่อในหนังสือ  ให้ถือว่าข้อมูลอิเล็กทรอนิกส์นั้นมีการลงลายมือชื่อแล้ว  ถ้าได้ดำเนินการตามมาตรฐานที่กรมศุลกากรกำหนด   
2.	การปฏิบัติพิธีการศุลกากรให้สามารถกระทำได้โดยวิธีการทางอิเล็กทรอนิกส์  โดยส่งข้อมูลอิเล็กทรอนิกส์พร้อมลงลายมือชื่ออิเล็กทรอนิกส์  (Digital  Signature)  ของเจ้าของลายมือชื่อ  ผ่านบุคคลที่เป็นสื่อกลางผู้ให้บริการรับส่งข้อมูลทางอิเล็กทรอนิกส์  (Value  Added  Network  Services  :  VANS)  เข้าสู่ระบบคอมพิวเตอร์ของศุลกากรทางอิเล็กทรอนิกส์ตามมาตรฐานที่กรมศุลกากรกำหนด  (ebXML/  XML  Format)  แทนการจัดทำ  ยื่น  ส่ง  รับเอกสาร  และการลงลายมือชื่อในกระดาษ   
3.	การส่งข้อมูลอิเล็กทรอนิกส์ของผู้ส่งข้อมูลเข้าสู่ระบบคอมพิวเตอร์ของศุลกากรทดแทนเอกสารใด ๆ  หากระบบคอมพิวเตอร์ของศุลกากรผู้รับข้อมูลได้ทำการตอบรับข้อมูลอิเล็กทรอนิกส์นั้นในการปฏิบัติพิธีการแล้ว  ถือเป็นการยื่นเอกสารนั้น  ๆ  ตามกฎหมายว่าด้วยศุลกากรและกฎหมายอื่นที่เกี่ยวข้องกับการศุลกากรแล้ว   
{{< /summary >}}

{{< row_space >}}
## ส่วนที่ 1 การลงทะเบียน


{{< summary "ข้อ 3 ผู้ประสงค์จะปฏิบัติพิธีการศุลกากรหรือดำเนินการในกระบวนการทางศุลกากร โดยวิธีการทางอิเล็กทรอนิกส์" >}}


1.	ให้ยื่นแบบคำร้องขอลงทะเบียนเป็นผู้ปฏิบัติพิธีการศุลกากรหรือดำเนินการในกระบวนการศุลกากร  ณ  ส่วนทะเบียนและสิทธิพิเศษ  สำนักมาตรฐานพิธีการและราคาศุลกากร  หรือฝ่ายบริหารงานทั่วไป  สำนักงานศุลกากรหรือด่านศุลกากร  หรือยื่นแบบคำขอลงทะเบียน ทางระบบลงทะเบียนผู้มาติดต่อออนไลน์ทางอินเทอร์เน็ต 
2.	หลักเกณฑ์และวิธีการในการขอจดทะเบียนและคุณสมบัติของผู้ขอจดทะเบียนให้เป็นไปตามที่กำหนดไว้ในแบบ คำขอลงทะเบียน 
3.	หากผู้ลงทะเบียนประสงค์จะเป็นผู้ส่งข้อมูลและผู้รับข้อมูลทางอิเล็กทรอนิกส์กับระบบคอมพิวเตอร์ของศุลกากร  ให้ลงทะเบียนตามประกาศกรมศุลกากรว่าด้วยการลงทะเบียนใช้บริการระบบ  National  Single  Window  (NSW)  ของประเทศ  และให้ทำการทดสอบระบบการแลกเปลี่ยนข้อมูลและ / หรือการลงลายมือชื่ออิเล็กทรอนิกส์ให้ครบถ้วนสมบูรณ์ตามที่ส่วนแผนงานและมาตรฐาน สำนักเทคโนโลยีสารสนเทศและการสื่อสาร  กำหนดแล้วจึงรับส่งข้อมูลโดยใช้หมายเลขผู้มีสิทธิรับส่งข้อมูล ทางอิเล็กทรอนิกส์กับระบบคอมพิวเตอร์ของศุลกากร  (Production  System)  ต่อไป 
4.	ผู้ที่ได้รับการอนุมัติให้ลงทะเบียนเป็นผู้ปฏิบัติพิธีการศุลกากรหรือดำเนินการในกระบวนการทางศุลกากร โดยวิธีการทางอิเล็กทรอนิกส์แล้ว  ให้ปฏิบัติพิธีการศุลกากรในการนำของเข้า  การส่งของออกและการดำเนินการในเรื่องสิทธิประโยชน์ทางภาษีอากร  รวมถึงการชดเชยค่าภาษีอากรได้ทุกขั้นตอน  โดยไม่ต้องใช้บัตรผ่านพิธีการใด ๆ  อีก


{{< /summary >}}
{{< row_space >}}
## ส่วนที่  2 กระบวนการทางศุลกากรโดยระบบการให้บริการเบ็ดเสร็จ  ณ  จุดเดียว  

{{< summary "ข้อ 4 กระบวนการทางศุลกากรโดยระบบการให้บริการเบ็ดเสร็จ  ณ  จุดเดียว  (Single  Window) " >}}

1.	กรณีการปฏิบัติพิธีการศุลกากร  โดยไม่ต้องดำเนินการตามกฎหมายอื่นที่เกี่ยวข้องกับการศุลกากร   
    + 1.1.	ให้ผู้นำของเข้าหรือผู้ส่งของออกส่งข้อมูลการปฏิบัติพิธีการพร้อมลงลายมือชื่อ อิเล็กทรอนิกส์ตามมาตรฐานที่กรมศุลกากรกำหนด  (ebXML  /  XML  Format)  ผ่านผู้ให้บริการรับส่งข้อมูลทางอิเล็กทรอนิกส์  (Value  Added  Network  Services  :  VANS)  เข้าสู่ระบบคอมพิวเตอร์ ของศุลกากร   
    + 1.2.	เมื่อของได้ปล่อยออกจากอารักขาศุลกากรหรือระบบคอมพิวเตอร์ของศุลกากร ทำการรับบรรทุกของส่งออกแล้ว  ระบบคอมพิวเตอร์ของศุลกากรจะทำการส่งข้อมูลเข้าสู่ระบบ การดำเนินการต่อเนื่องในกระบวนการของศุลกากร  เช่น  ระบบการคืนอากรเพื่อการส่งออก   ระบบคลังสินค้าทัณฑ์บน  ระบบคืนอากรทั่วไป  ต่อไป   
2.	กรณีการปฏิบัติพิธีการศุลกากร  ต้องมีการดำเนินการตามกฎหมายอื่นที่เกี่ยวข้องกับการศุลกากร   
    + 2.1.	สำหรับการอนุมัติ / อนุญาตให้กับของที่นำเข้า / ส่งออกตามบัญชีราคาสินค้าที่นำเข้าเป็นรายครั้ง   
        * 2.1.1.	ให้ผู้ขออนุญาตทำการส่งข้อมูลบัญชีราคาสินค้าตามมาตรฐาน ที่กรมศุลกากรกำหนดร่วมกับหน่วยงานนั้น ๆ  พร้อมข้อมูลการขออนุมัติ / อนุญาตที่หน่วยงานนั้น กำหนดผ่านผู้ให้บริการรับส่งข้อมูลทางอิเล็กทรอนิกส์  เข้าสู่ระบบคอมพิวเตอร์ของหน่วยงานดังกล่าว   
        * 2.1.2.	เมื่อหน่วยงานที่มีอำนาจตามกฎหมายในการควบคุมการนำเข้าพิจารณาข้อมูลคำขอของผู้นำของเข้า  และทำการบันทึกการอนุมัติ / อนุญาตในระบบคอมพิวเตอร์ของหน่วยงานนั้น ๆ  แล้วระบบคอมพิวเตอร์ของหน่วยงานนั้นจะแจ้งกลับผ่านผู้ให้บริการรับส่งข้อมูลทางอิเล็กทรอนิกส์ให้ผู้ส่งข้อมูลทราบเลขที่การอนุมัติ/อนุญาตดังกล่าว   
        * 2.1.3.	ระบบคอมพิวเตอร์ของหน่วยงานนั้นจะส่งผ่านข้อมูลบัญชีราคาสินค้าพร้อมข้อมูลการอนุมัติ / อนุญาตของหน่วยงานที่มีอำนาจตามกฎหมายในการควบคุมการนำเข้า-ส่งออกเข้าสู่ระบบคอมพิวเตอร์ของศุลกากรโดยผ่านระบบการให้บริการเบ็ดเสร็จ  ณ  จุดเดียว  โดยผู้ปฏิบัติพิธีการศุลกากรไม่ต้องยื่นแสดงเอกสารการอนุมัติ / อนุญาตในรูปแบบกระดาษให้ศุลกากรในขณะปฏิบัติพิธีการศุลกากรอีก   
        * 2.1.4.	เมื่อของได้ปล่อยออกจากอารักขาศุลกากรหรือระบบคอมพิวเตอร์ของศุลกากรทำการรับบรรทุกของส่งออกแล้ว  ระบบคอมพิวเตอร์ของศุลกากรจะทำการส่งข้อมูลตอบกลับให้หน่วยงานนั้นทราบโดยผ่านระบบการให้บริการเบ็ดเสร็จ  ณ  จุดเดียว   
    + 2.2.	 สำหรับการอนุมัติ / อนุญาตให้กับของที่นำเข้า-ส่งออกในกรณีอื่น ๆ 
        * 2.2.1.	ให้ผู้ขออนุมัติ / อนุญาตจัดส่งข้อมูลตามมาตรฐานที่หน่วยงานนั้น ๆ  กำหนด  ผ่านผู้ให้บริการรับส่งข้อมูลทางอิเล็กทรอนิกส์เข้าสู่ระบบคอมพิวเตอร์ของหน่วยงานดังกล่าว 
        * 2.2.2.	เมื่อหน่วยงานผู้มีอำนาจตามกฎหมายในการควบคุมการนำเข้า / ส่งออกพิจารณาข้อมูลคำขอและทำการบันทึกการอนุมัติ / อนุญาตในระบบคอมพิวเตอร์ของหน่วยงานนั้น ๆ  แล้วระบบคอมพิวเตอร์ของหน่วยงานดังกล่าวจะแจ้งกลับให้ผู้ส่งข้อมูลทราบเลขที่การอนุมัติ / อนุญาตดังกล่าว โดยผ่านผู้ให้บริการรับส่งข้อมูลทางอิเล็กทรอนิกส์ 
        * 2.2.3.	ระบบคอมพิวเตอร์ของหน่วยงานนั้นจะส่งผ่านข้อมูลการอนุมัติ / อนุญาตดังกล่าวเข้าสู่ระบบคอมพิวเตอร์ของศุลกากรโดยผ่านระบบการให้บริการเบ็ดเสร็จ  ณ  จุดเดียว 
        * 2.2.4.	เมื่อของได้ปล่อยออกจากอารักขาศุลกากรหรือระบบคอมพิวเตอร์ ของศุลกากรทำการรับบรรทุกของส่งออกแล้ว  ระบบคอมพิวเตอร์ของศุลกากรจะทำการบันทึกผลการปล่อยของ / การรับบรรทุกและข้อมูลเลขที่การอนุมัติ / อนุญาตไว้  โดยผู้ปฏิบัติพิธีการศุลกากรไม่ต้องยื่นแสดงเอกสารการอนุมัติ / อนุญาตในรูปแบบกระดาษให้ศุลกากรในขณะปฏิบัติพิธีการศุลกากรอีก 
    + 2.3.	กรณีหน่วยงานนั้นต้องการข้อมูลเพื่อดำเนินการในระบบการดำเนินการต่อเนื่อง ในกระบวนการของหน่วยงานดังกล่าว  ระบบคอมพิวเตอร์ของศุลกากรจะส่งผ่านข้อมูลการดำเนินกระบวนการศุลกากรในรูปแบบอิเล็กทรอนิกส์ซึ่งได้มีการบันทึกผลการปล่อยของหรือการรับบรรทุกแล้วให้กับหน่วยงานนั้น ๆ  ตามระยะเวลาที่กำหนดไว้ระหว่างหน่วยงานต่อไป



{{< /summary >}}
{{< row_space >}}
## ส่วนที่  3 การรับรองข้อมูลในการปฏิบัติพิธีการศุลกากรทางอิเล็กทรอนิกส์  

{{< summary "ข้อ 5 การรับรองข้อมูลในการปฏิบัติพิธีการศุลกากรทางอิเล็กทรอนิกส์" >}}

1.	เมื่อระบบคอมพิวเตอร์ของศุลกากรได้ตอบรับข้อมูลอิเล็กทรอนิกส์นั้นในการปฏิบัติพิธีการแล้ว  ระบบคอมพิวเตอร์ของศุลกากรจะส่งผ่านข้อมูลซึ่งรับรองแล้วเข้าสู่ระบบการดำเนินการต่อเนื่อง  ดังนี้ 
    + 1.1.	ในกระบวนการศุลกากร  เช่น  ระบบคลังสินค้าทัณฑ์บน  ระบบเขตปลอดอากร  ระบบคืนอากรเพื่อการส่งออก  ระบบคืนอากรทั่วไป  ระบบชดเชยอากร  ระบบคดี  เป็นต้น  โดยผู้นำของเข้าไม่ต้องจัดส่งเอกสารในรูปแบบเอกสารอีก 
    + 1.2.	ในกระบวนการของหน่วยงานอื่น  เช่น  ระบบการคืนภาษีมูลค่าเพิ่มของสรรพากร  ระบบตัดบัญชีวัตถุดิบตามกฎหมายว่าด้วยการส่งเสริมการลงทุน  ระบบการคืนภาษีสรรพสามิต  เป็นต้น  โดยไม่ต้องจัดส่งเอกสารสำเนาใบขนสินค้ามุมน้ำเงินในรูปแบบกระดาษอีก 
2.	ในกรณีที่ผู้นำของเข้าหรือผู้ส่งของออกหรือผู้ส่งข้อมูลต้องการข้อมูลอิเล็กทรอนิกส์ ที่ระบบคอมพิวเตอร์ของศุลกากรเก็บรักษาไว้เป็นเอกสารต้นฉบับตามกฎหมาย  ให้ผู้ปฏิบัติพิธีการศุลกากร ยื่นคำขอรับรองเอกสารใบขนสินค้าขาเข้า  ใบขนสินค้าขาออก  ต่อหน่วยงานบริการศุลกากร  พร้อมชำระค่าธรรมเนียมการจำลองเอกสารตามอัตราที่กำหนดไว้ในกฎกระทรวง  พนักงานศุลกากรจะพิมพ์เอกสารจากระบบคอมพิวเตอร์ของศุลกากรและลงชื่อรับรองว่า  “ใบขนสินค้าได้พิมพ์จากระบบคอมพิวเตอร์ของศุลกากร”   
3.	ในกรณีต้องการให้ลงนามรับรองในเอกสารตามระเบียบ  ข้อบังคับ  ประกาศของหน่วยงานอื่น  ให้ผู้ปฏิบัติพิธีการศุลกากรยื่นเอกสารต่อหน่วยงานบริการศุลกากรในขณะปฏิบัติพิธีการศุลกากรเพื่อขอให้ตรวจสอบและลงนามรับรองในเอกสารดังกล่าวได้ 


{{< /summary >}}
{{< row_space >}}
## ส่วนที่  4 การจัดเก็บหลักฐานข้อมูลอิเล็กทรอนิกส์  
**ข้อ 6** ให้ผู้ดำเนินการในกระบวนการทางศุลกากร   ๆ  ที่เกี่ยวข้องกับการปฏิบัติพิธีการศุลกากรไว้  เป็นเวลาไม่น้อยกว่าห้าปีนับแต่วันส่งข้อมูลอิเล็กทรอนิกส์ในเรื่องนั้น ๆ   


