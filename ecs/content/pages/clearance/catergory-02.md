---
linktitle: 2 - การเสียค่าภาษีอากร
# Page metadata.
title: หมวดที่  2 การเสียค่าภาษีอากร
date: "2021-07-28T00:00:00Z"
lastmod: "2021-07-28T00:00:00Z"
draft: false  # Is this a draft? true/false
toc: false # Show table of contents? true/false
type: series  # Do not modify.
categories: ["การปฏิบัติพิธีการศุลกากร"]
tags: ["การเสียค่าภาษีอากร"]
authors: ["admin"]

# Add menu entry to sidebar.
# - name: Declare this menu p as a parent with ID `name`.
# - weight: Position of link in menu.
menu:
  clearance:
    parent : การปฏิบัติพิธีการศุลกากร
    weight: 2

weight: 2
---

![](../img/img_02.png)

> **ข้อ 7** การเสียค่าภาษีอากรให้เป็นไปตามที่กำหนดไว้ในกฎหมายว่าด้วยการศุลกากร  กฎหมายพิกัดอัตราศุลกากร  และกฎหมายอื่นที่เกี่ยวข้อง  โดยให้ดำเนินการดังนี้ 

1.	ชำระเงินค่าภาษีอากร  ณ  หน่วยการเงินของด่านศุลกากรที่นำของเข้า / ส่งของออก   เมื่อระบบคอมพิวเตอร์ของศุลกากรได้ออกเลขที่ใบขนสินค้าให้  
    + 1.1.	ให้แจ้งเลขที่ใบขนสินค้าและจำนวนค่าภาษีอากร  เพื่อยื่นขอชำระค่าภาษีอากร เป็นเงินสดหรือแคชเชียร์เช็คหรือบัตรภาษี  ได้  ณ  หน่วยการเงินของด่านศุลกากรที่นำของเข้า / ส่งของออก  
    + 1.2.	เมื่อพนักงานศุลกากรหน่วยการเงินได้รับชำระค่าภาษีอากรแล้ว  จะสั่งพิมพ์ และลงนามในใบเสร็จรับเงิน  เพื่อมอบใบเสร็จรับเงินให้ผู้ชำระค่าภาษีอากรทันที 
2.	ชำระค่าภาษีอากรโดยวิธีตัดบัญชีธนาคาร    
    + 2.1.	ให้แจ้งความประสงค์ขอชำระค่าภาษีอากร โดยระบุให้ตัดบัญชีเงินฝากจากธนาคารพาณิชย์ของผู้ชำระค่าภาษีอากร และโอนเงินผ่านระบบของธนาคารศุลกากรเพื่อนำเข้าบัญชีเงินฝากของกรมศุลกากรในขณะส่งข้อมูลใบขนสินค้าเข้าสู่ระบบคอมพิวเตอร์ของศุลกากร   
    + 2.2.	เมื่อระบบคอมพิวเตอร์ของศุลกากรออกเลขที่ใบขนสินค้าให้  ระบบคอมพิวเตอร์ ของศุลกากรจะส่งข้อมูลขอตัดบัญชีเงินฝากจากธนาคารพาณิชย์ที่ผู้ปฏิบัติพิธีการศุลกากร ทางอิเล็กทรอนิกส์แจ้งไว้ไปยังธนาคารศุลกากร  (Customs  Banks)    
    + 2.3.	เพื่อให้ธนาคารศุลกากรดำเนินการขอตัดบัญชีเงินฝากจากธนาคารพาณิชย์ดังกล่าว  และโอนเงินผ่านระบบของธนาคารศุลกากรเพื่อนำเข้าบัญชีเงินฝากของกรมศุลกากรที่เปิดไว้กับธนาคารศุลกากรนั้น    
    + 2.4.	เมื่อธนาคารศุลกากรสามารถตัดบัญชีรับชำระค่าภาษีอากรได้และทำการตอบกลับการนำเงินเข้าบัญชีเงินฝากของกรมศุลกากรแล้ว   
    + 2.5.	ระบบคอมพิวเตอร์ของศุลกากรจะออกเลขรับชำระค่าภาษีอากร  และส่งกลับข้อมูลให้ผู้ปฏิบัติพิธีการศุลกากรทางอิเล็กทรอนิกส์ทราบพร้อมกับเปลี่ยนสถานะใบขนสินค้าเป็น  “ใบขนสินค้า ที่ชำระค่าภาษีอากรแล้ว”  โดยอัตโนมัติ 
    + 2.6.	พนักงานศุลกากรหน่วยการเงินจะเรียกข้อมูลตามวันที่รับชำระและเลขที่ชำระอากรแล้วสั่งพิมพ์และลงนามในใบเสร็จรับเงินของใบขนสินค้าแต่ละฉบับ  เพื่อให้ผู้ชำระค่าภาษีอากรรับใบเสร็จรับเงินได้  ณ  หน่วยงานบริการศุลกากรที่ตรวจปล่อยสินค้า  
    + 2.7.	 กรณีไม่สามารถตัดบัญชีเงินฝากจากธนาคารพาณิชย์ที่ผู้ปฏิบัติพิธีการศุลกากร ทางอิเล็กทรอนิกส์แจ้งไว้ได้  ต้องดำเนินการตาม  ข้อ  7  (1)  โดยมาชำระเงินที่หน่วยรับชำระเงิน ของด่านศุลกากรที่นำของเข้า / ส่งของออก 
3.	การวางประกันทางอิเล็กทรอนิกส์  (e-Guarantee)  กรณีใบขนสินค้าที่ต้องมีการวางประกัน    
    + 3.1.	ให้ผู้ประสงค์จะวางประกันทางอิเล็กทรอนิกส์  (e-Guarantee)  ตั้งวงเงินค้ำประกันหลักกับธนาคารศุลกากร  และแจ้งความประสงค์ขอวางค้ำประกันทางอิเล็กทรอนิกส์  (e-Guarantee)  ในขณะส่งข้อมูลใบขนสินค้าเข้าสู่ระบบคอมพิวเตอร์ของศุลกากร  
    + 3.2.	ระบบคอมพิวเตอร์ของศุลกากรจะส่งข้อมูลตั้งภาระค้ำประกันไปยังธนาคาร   และธนาคารจะตัดวงเงินค้ำประกันของผู้ขอวางประกัน  โดยธนาคารจะแจ้งผลการตั้งภาระค้ำประกันกลับมายังระบบคอมพิวเตอร์ของศุลกากร  พร้อมหักยอดวงเงินประกันลงตามจำนวนภาระค้ำประกันของใบขนสินค้านั้น ๆ    
    + 3.3.	เมื่อธนาคารศุลกากรสามารถหักยอดวงเงินประกันตามจำนวนภาระค้ำประกัน ของใบขนสินค้านั้น  และได้แจ้งผลการตั้งภาระค้ำประกันกลับมายังระบบคอมพิวเตอร์ของศุลกากรแล้ว  ระบบคอมพิวเตอร์ของศุลกากรจะออกเลขที่รับประกันธนาคาร  และส่งกลับข้อมูลให้ผู้ปฏิบัติพิธีการศุลกากรทางอิเล็กทรอนิกส์ทราบพร้อมกับเปลี่ยนสถานะใบขนสินค้าเป็น  “ใบขนสินค้าที่วางประกันค่าภาษีอากรแล้ว”  โดยอัตโนมัติ    
    + 3.4.	พนักงานศุลกากรหน่วยการเงินจะเรียกข้อมูลตามวันที่วางประกันและเลขที่วางประกันแล้วสั่งพิมพ์และลงนามในใบเสร็จรับเงินของใบขนสินค้าแต่ละฉบับ  เพื่อให้ผู้ชำระประกัน รับใบเสร็จรับเงินได้  ณ  หน่วยบริการศุลกากรที่ตรวจปล่อยสินค้า  
    + 3.5.	กรณีไม่สามารถตั้งภาระค้ำประกันได้  ให้ดำเนินการติดต่อธนาคาร  เพื่อดำเนินการตั้งวงเงินประกันเพิ่ม  และให้ธนาคารแจ้งผลการตั้งภาระค้ำประกันกลับมายังระบบคอมพิวเตอร์ของศุลกากร  พร้อมหักยอดวงเงินประกันตามจำนวนภาระค้ำประกันของใบขนสินค้านั้น 
4.	กรณีวางประกันของธนาคารหรือหนังสือสัญญาประกันการชำระเงินค่าภาษีอากร   ณ  หน่วยการเงินของด่านศุลกากรที่นำของเข้า / ส่งของออก    
    + 4.1.	 ให้แจ้งเลขที่ใบขนสินค้าและจำนวนค่าภาษีอากร  เพื่อยื่นขอวางประกัน  เป็นเงินสด  หรือแคชเชียร์เช็ค  หรือบัตรภาษี  หรือสัญญาประกันในกรณีที่ธนาคารค้ำประกัน  หรือหนังสือสัญญาประกัน ในกรณีประกันตนเองของหน่วยราชการได้  ณ  หน่วยการเงินประจำด่านศุลกากรที่นำของเข้า / ส่งของออก  
    + 4.2.	เมื่อพนักงานศุลกากรหน่วยการเงินได้รับวางประกันแล้ว  จะสั่งพิมพ์และลงนามในใบเสร็จรับเงิน  เพื่อมอบใบเสร็จรับเงินให้ผู้วางประกันทันที 
    + 4.3.	หนังสือสัญญาประกันในกรณีที่ธนาคารค้ำประกันและ / หรือหนังสือสัญญาประกันตนเองของหน่วยราชการ  ให้หน่วยงานบัญชีและอากรเป็นผู้เก็บรักษาหนังสือค้ำประกัน 
5.	โดยใบเสร็จรับเงินมีรายการ  เลขที่ใบเสร็จรับเงิน  เลขที่ชำระอากรหรือเลขที่วางประกันหรือเลขที่ยกเว้นอากร  เลขประจำตัวผู้เสียภาษีอากร  ชื่อผู้นำของเข้าผู้ส่งของออก  เลขที่ใบขนสินค้า  และรายการภาษีที่ชำระ  เป็นต้น



