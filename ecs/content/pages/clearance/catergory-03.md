---
linktitle: 3 - การยื่นรายงานการนำของเข้า
# Page metadata.
title: หมวดที่  3 การยื่นรายงานการนำของเข้า
date: "2021-07-28T00:00:00Z"
lastmod: "2021-07-28T00:00:00Z"
draft: false  # Is this a draft? true/false
toc: false # Show table of contents? true/false
type: series  # Do not modify.
categories: ["การปฏิบัติพิธีการศุลกากร"]
tags: ["การนำของเข้า"]
authors: ["admin"]

# Add menu entry to sidebar.
# - name: Declare this menu p as a parent with ID `name`.
# - weight: Position of link in menu.
menu:
  clearance:
    parent : การปฏิบัติพิธีการศุลกากร
    weight: 3

weight: 3
---

![](../img/img_03.png)

{{< toc >}}

{{< summary "ข้อ 8 การรายงานการนำของเข้า " >}}

> ให้ผู้รับผิดชอบในการขนส่งของจากต่างประเทศเข้ามาในราชอาณาจักร  ทำการรายงานการนำของเข้ามาในราชอาณาจักร  ก่อนการขนถ่ายของออกจากยานพาหนะที่ทำการขนส่งนั้น   

{{< /summary >}}
{{< row_space >}}
## ส่วนที่  1 การรายงานเรือเข้าและการยื่นบัญชีสินค้าสำหรับเรือ  

{{< summary "ข้อ 9 การลงทะเบียนเป็นผู้ยื่นรายงานเรือเข้าทางอิเล็กทรอนิกส์ " >}}

1.  ให้ตัวแทนผู้รับมอบอำนาจจากนายเรือทำการลงทะเบียนเป็นผู้ยื่นรายงานเรือเข้าทางอิเล็กทรอนิกส์  โดยระบุชื่อเรือที่ทำการรายงานเรือเข้าไว้ด้วย 
2.  เมื่อได้รับอนุมัติจากกรมศุลกากรให้เป็นผู้รับส่งข้อมูลทางอิเล็กทรอนิกส์  ให้ตัวแทนผู้รับมอบอำนาจดังกล่าวเป็นผู้ส่งข้อมูลทางอิเล็กทรอนิกส์เข้าสู่ระบบคอมพิวเตอร์ของศุลกากร 
{{< /summary >}}

{{< summary "ข้อ 10 ให้ตัวแทนผู้รับมอบอำนาจจากนายเรือดำเนินการเกี่ยวกับการรายงานเรือเข้า">}}

> ข้อ 10 ให้ตัวแทนผู้รับมอบอำนาจจากนายเรือดำเนินการเกี่ยวกับการรายงานเรือเข้า   ขออนุมัติเปิดระวางเรือ  และการยื่นบัญชีสินค้าสำหรับเรือทางอิเล็กทรอนิกส์  ดังต่อไปนี้ 

1.  การรายงานเรือเข้ามาในราชอาณาจักร    
    + 1.1.  ก่อนเรือเข้ามาในราชอาณาจักร  ให้ตัวแทนเรือจัดทำข้อมูลการรายงานเรือเข้า และการขอเปิดระวางเรือ  (Vessel  Schedule  :  VSED)  ตามมาตรฐานที่กรมศุลกากรกำหนด   และส่งข้อมูลทางอิเล็กทรอนิกส์ล่วงหน้าไม่น้อยกว่ายี่สิบสี่ชั่วโมง  ยกเว้นเรือที่เดินทางมาจากประเทศเวียดนามและกัมพูชา  ให้ส่งข้อมูลล่วงหน้าไม่น้อยกว่าหกชั่วโมง  เข้าสู่ระบบคอมพิวเตอร์ของศุลกากร  โดยถือเป็นการยื่นรายงานเรือเข้าต่อศุลกากรแล้ว  
    + 1.2.  เมื่อระบบคอมพิวเตอร์ของกรมศุลกากรรับข้อมูลรายงานเรือเข้าแล้วจะแจ้งกลับเลขที่รับรายงานเรือเข้า  (Receive  Control  Number)  ให้ผู้ส่งข้อมูลทราบ  ถือเป็นการอนุญาตพิเศษ ให้เปิดระวางเรือเพื่อขนถ่ายของได้ทันที    
    + 1.3.  เรือที่มาจากต่างประเทศนั้นไม่ต้องจอดทอดสมอเพื่อปฏิบัติพิธีการศุลกากรที่ด่านตรวจศุลกากร  และให้เรือผ่านด่านตรวจเข้าเขตท่าภายในได้โดยไม่ต้องจัดพนักงานศุลกากรกำกับควบคุม   
    + 1.4.  ให้ตัวแทนผู้รับมอบอำนาจจากนายเรือจัดทำข้อมูลรายงานเรือเข้าสำเร็จ  โดยแจ้งวันนำเข้าจริงและเวลาที่เรือถึงเขตท่า  (Actual  Date,  Actual  Time)  ตามมาตรฐาน ที่กรมศุลกากรกำหนด  และส่งข้อมูลทางอิเล็กทรอนิกส์เข้าสู่ระบบคอมพิวเตอร์ของศุลกากร   ให้ถือเป็นการลงรายละเอียดไว้ในสมุดทะเบียนเรือเข้าจากต่างประเทศหรือสมุดรับเรือ  (แบบที่  314)  ประจำด่านตรวจนั้น ๆ  แล้ว   
2.  ให้ตัวแทนผู้รับมอบอำนาจจากนายเรือ  และ / หรือ  ผู้ที่ตัวแทนผู้รับมอบอำนาจ จากนายเรือมอบหมายให้รับส่งข้อมูลบัญชีสินค้าสำหรับเรือภายใต้เลขที่รับรายงานเรือเข้า  
    + 2.1 จัดทำข้อมูลบัญชีสินค้าสำหรับเรือ  (Ship  Agent  Operator  :  SAOPER)   ตามมาตรฐานที่กรมศุลกากรกำหนด    
    + 2.2 จัดทำข้อมูลบัญชีตู้สินค้า  (Container  List  :  CLIS)  และบัญชีคอนเทนเนอร์แรค  (Container  Rack)  ตามมาตรฐานที่กรมศุลกากรกำหนด  
    + 2.3 จัดทำข้อมูลบัญชีสินค้าสำหรับเรือรายใบตราส่งสินค้า  (Master  Sea  Cargo  Manifest  :  MMAN)  ตามมาตรฐานที่กรมศุลกากรกำหนด  
    + 2.4 โดยแยกข้อมูลบัญชีสินค้าถ่ายลำ,  บัญชีสินค้าผ่านแดน,  บัญชีสินค้าขนขึ้นท่านำเข้า,  บัญชีสินค้าติดเรือ  (Through  Cargo)  และบัญชีของที่ขนขึ้นท่าอื่นภายในราชอาณาจักรนอกจากท่านำเข้า  (ไม่ต้องจัดทำสำเนาเดินทางในรูปแบบเอกสารอีก)    
    + 2.5 แล้วส่งข้อมูลทางอิเล็กทรอนิกส์เข้าสู่ระบบคอมพิวเตอร์ของศุลกากรภายใต้ เลขที่รับรายงานเรือเข้าภายในยี่สิบสี่ชั่วโมงนับแต่ได้รับการรายงานเรือเข้าสำเร็จ  
3.  การสำแดงเครื่องหมายและเลขหมายหีบห่อ  (Shipping  Marks)  ในข้อมูลบัญชีสินค้าสำหรับเรือ  ถ้าข้อมูลเป็นรูปภาพให้บันทึกเป็น  Picture  แต่ถ้าเป็นข้อความให้บันทึกเป็นข้อความตามจริง   
4.  ระบบคอมพิวเตอร์ของศุลกากรจะตรวจสอบความถูกต้องเบื้องต้นกับแฟ้มข้อมูลอ้างอิง    
    + 4.1 ถ้าพบข้อผิดพลาดในการตรวจสอบความถูกต้องเบื้องต้น  ระบบคอมพิวเตอร์ ของศุลกากรจะตอบรหัสข้อผิดพลาด  (Error  Message)  กลับไปให้ผู้ส่งข้อมูล  
    + 4.2 ถ้าไม่พบข้อผิดพลาดระบบคอมพิวเตอร์ของศุลกากรจะนำข้อมูลชื่อเรือ  วันเรือเข้า  ตามบัญชีสินค้าสำหรับเรือนั้น  ๆ  เผยแพร่ทางอินเทอร์เน็ต  ให้ผู้นำของเข้าทราบเพื่อดำเนินการต่อไป 
{{< /summary >}}

{{< summary "ข้อ 11 การแก้ไขข้อมูลบัญชีสินค้าสำหรับเรือทางอิเล็กทรอนิกส์">}}

1.	ภายในกำหนดสี่สิบแปดชั่วโมงนับแต่ได้รับการรายงานเรือเข้าสำเร็จ  สามารถส่งข้อมูล ทางอิเล็กทรอนิกส์เข้าสู่ระบบคอมพิวเตอร์ของศุลกากรเพื่อแก้ไขข้อมูลบัญชีสินค้าสำหรับเรือภายใต้ เลขที่รับรายงานเรือเข้าได้โดยไม่ต้องพิจารณาความผิด   
2.	การขอแก้ไขข้อมูลบัญชีสินค้าสำหรับเรือภายหลังสี่สิบแปดชั่วโมงนับแต่ได้รับการรายงานเรือเข้าสำเร็จ  ให้ตัวแทนผู้รับมอบอำนาจจากนายเรือจัดทำคำร้องขอแก้ไข  (Amend  Should  Be / Shortlanded / Overlanded)  ยื่นต่อหน่วยควบคุมการขนถ่าย  ณ  ด่านศุลกากร  เพื่อพิจารณาอนุญาตและพิจารณาความผิดเป็นการเฉพาะเป็นราย  ๆ  ไป  แล้วพนักงานศุลกากรจะทำการบันทึกแก้ไขข้อมูลบัญชีสินค้าสำหรับเรือในระบบคอมพิวเตอร์ของศุลกากรต่อไป 
3.	กรณีที่ระบบคอมพิวเตอร์ของศุลกากรได้ทำการตรวจสอบข้อมูลใบขนสินค้าขาเข้ากับ บัญชีสินค้าสำหรับเรือและทำการตัดบัญชีสินค้าให้โดยอัตโนมัติแล้ว  ระบบคอมพิวเตอร์ของศุลกากร จะไม่ยอมรับข้อมูลแก้ไขใบตราส่งดังกล่าวอีก

{{< /summary >}}

{{< summary "ข้อ 12 ข้อมูลบัญชีสินค้าสำหรับเรือที่ต้องแก้ไขให้ถูกต้อง">}}

> ข้อ 12 ข้อมูลบัญชีสินค้าสำหรับเรือที่ต้องแก้ไขให้ถูกต้องก่อนส่งใบขนสินค้าเข้าสู่ระบบคอมพิวเตอร์ของศุลกากร  คือข้อมูลดังต่อไปนี้ 

1.  ชื่อเรือ 
2.  รหัสสถานที่นำเข้า  (Discharge  Port) 
3.  วันเรือเข้า  (Arrival  Date) 
4.  เลขที่ใบตราส่ง  (Bill  of  Lading) 
5.  ชื่อผู้นำเข้าภาษาอังกฤษเพื่อใช้ตรวจสอบกับชื่อผู้รับสินค้า  (Consignee  Name  or  Notify  Party  Name) 
6.  จำนวนหีบห่อรวม  (Total  Package  Amount) 
7.  ลักษณะหีบห่อรวม  (Total  Package  Unit) 
8.  น้ำหนักรวม  (Gross  Weight) 
9.  หน่วยของน้ำหนักรวม  (Gross  Weight  Unit) 

**กรณีข้อมูลบัญชีสินค้าสำหรับเรือผิดเล็กน้อย  หากเห็นว่าไม่ทำให้ความหมายผิดไปหรือยังอ่านได้
ความหมายเดิม ไม่ต้องยื่นขอแก้ไขบัญชีสินค้าสำหรับเรือแต่อย่างใด**  เช่น  

- บัญชีสินค้าสำหรับเรือพิมพ์รายการสิ่งของผิดหรือพิมพ์ตกเป็นบางตัวอักษรแต่อ่านได้ ความหมายเดิมเช่นพิมพ์คำว่า  “Pleyer”  แต่ในใบขนสินค้าสำแดงว่า  “Player”  เป็นต้น  
- บัญชีสินค้าสำหรับเรือแสดงเครื่องหมายและเลขหมายหีบห่อว่า  “B.C.L.#1 / 5”   แต่ในใบขนสินค้าแสดงว่า  “B.C.L.#1 / 5  Bangkok”  หรือแสดงลักษณะหีบห่อไว้อย่างย่อ ๆ   ว่า  “P’kgs”  “C / S”  “B’dles”  แต่ใบขนสินค้าแสดงเต็มว่า  “Package”  “Cases”  “Bundles” 
{{< /summary >}}

{{< summary "ข้อ 13 การแก้ไขบัญชีสินค้าสำหรับเรือ">}}

> ข้อ 13 การแก้ไขบัญชีสินค้าสำหรับเรือ .ให้เป็นหน้าที่ของนายเรือหรือตัวแทนที่จะขอยื่นแก้ไข บัญชีสินค้าสำหรับเรือให้ถูกต้องก่อนการตรวจปล่อยของออกจากอารักขาศุลกากร  ดังนี้  

1.	 เงื่อนไขการอนุญาตให้แก้ไขบัญชีสินค้าสำหรับเรือ   
    + 1.1.	ถ้ามีการอายัดหรือยึดหรือหน่วยงานควบคุมทางศุลกากร  หรือสำนักสืบสวนและปราบปราม มีหนังสือขอตรวจสอบของที่นำเข้าไว้จะแก้ไขบัญชีสินค้าสำหรับเรือได้เมื่อได้มีการวินิจฉัย เรื่องของที่อายัดหรือยึดไว้  หรือของตามที่หน่วยงานควบคุมทางศุลกากร หรือสำนักสืบสวนและปราบปรามขอตรวจสอบนั้นเสร็จเด็ดขาดแล้ว 
    + 1.2.	ผู้นำของเข้าที่ถูกสั่งงดปฏิบัติพิธีการจะแก้ไขได้เมื่อหน่วยงานฯ  ที่สั่งงดได้สั่งยกเลิกการงดปฏิบัติพิธีการแล้ว 
    + 1.3.	กรณีเรือคอนเทนเนอร์ที่มีตู้คอนเทนเนอร์นำเข้ามาโดยหลายเจ้าของในเรือลำเดียวกันให้แต่ละบริษัทฯ  เจ้าของตู้คอนเทนเนอร์เป็นผู้ยื่นคำร้องขอแก้ไขบัญชีสินค้าสำหรับเรือ 
    + 1.4.	การขอแก้ไข/เปลี่ยนแปลงรายการในกรณีต่อไปนี้  จะแก้ไขได้เมื่อพนักงานศุลกากร ผู้ได้รับมอบหมายได้ตรวจสอบหลักฐานให้ได้ข้อเท็จจริงว่าไม่มีการทุจริต 
        - 	กรณีเปลี่ยนแปลงจำนวนหีบห่อลดลงหรือเพิ่มขึ้นจากที่ได้สำแดงไว้เดิม 
        -	กรณีเปลี่ยนแปลงชนิดของให้ต่างไปจากที่สำแดงไว้เดิม 
        -	กรณีเปลี่ยนแปลงชนิดของจากของต้องห้ามต้องกำกัด หรือของที่มีอากรสูงเป็นของอย่างอื่นซึ่งไม่เป็นของต้องห้ามต้องกำกัดหรือของต้องชำระอากรต่ำ 
2.	การอนุญาตให้แก้ไขบัญชีสินค้าสำหรับเรือ 
    + 2.1.	กรณีของขาด  (Shortlanded) 
        -	หากปรากฏว่าหีบห่อของที่นำเข้ามามีจำนวนน้อยกว่าที่สำแดงในบัญชีสินค้า สำหรับเรือหรือหีบห่อของที่สำแดงไว้ในบัญชีสินค้าสำหรับเรือไม่มีการนำเข้า 
        -	 เอกสารที่ยื่นประกอบการพิจารณานายเรือ  หรือตัวแทนเรือ  หรือเจ้าของตู้คอนเทนเนอร์จะต้องยื่นเอกสารต่อหน่วยงานตรวจปล่อย  ณ  ด่านศุลกากรที่นำของเข้าดังนี้ 
            + (1) คำร้องขอแก้ไขซึ่งระบุเลขที่ใบตราส่ง  (B/L)  เครื่องหมายและเลขหมายจำนวนและลักษณะหีบห่อน้ำหนักชนิดของชื่อผู้รับตราส่งและเหตุผลที่ขอแก้ไขกรณีของขาดบางส่วน ให้ระบุจำนวนเดิมและจำนวนที่ขอแก้ไขไว้ในคำร้องด้วย 
            + (2) แบบอนุญาตให้แก้ไขบัญชีสินค้าสำหรับเรือ  (แบบที่  29) 
            + (3) รายการสินค้าขาดและเกินจากบัญชีสินค้าเรือ  (Short  and  Overlanded  Cargo  List)  ของโรงพักสินค้า 
            + (4) สำเนาใบรายการขนสินค้าจากเรือ  (Tally  Sheet)  ของโรงพักสินค้าและ / หรือตัวแทนเรือ 
            + (5) โทรสาร  (Fax)  โทรเลข  (Telex)  หรือ  E-mail  หรือเอกสารอื่น ที่เชื่อถือได้จากท่าต้นทางที่บรรทุกสินค้า 

    + 2.1.3	 การพิจารณาตรวจสอบและอนุญาตให้แก้ไขบัญชีสินค้าสำหรับเรือ 
        + (1) ให้พนักงานศุลกากรหน่วยงานตรวจปล่อยลงทะเบียนรับคำขอแก้ไขและตรวจสอบลายมือชื่อของผู้มีอำนาจลงนามตามที่บริษัทตัวแทนเรือยื่นไว้ตลอดจนความครบถ้วน และรายละเอียดในเอกสารประกอบการพิจารณาแล้วบันทึกหมายเหตุการยื่นขอแก้ไขไว้ในบัญชีสินค้าสำหรับเรือว่า  “Amend….…(การขอแก้ไข)…..”  พร้อมลงลายมือชื่อและรับรองผลการตรวจสอบในคำขอแก้ไขแล้วเสนอหัวหน้าหน่วยงานตรวจปล่อยหรือผู้ทำการแทนเพื่อพิจารณาต่อไป 
        + (2) ให้หัวหน้าหน่วยงานตรวจปล่อยหรือผู้ทำการแทนสั่งการให้พนักงานศุลกากรประจำเรือหรือผู้ที่ได้รับมอบหมายตรวจสอบความถูกต้องและสมบูรณ์ของเอกสารประกอบการพิจารณา ซึ่งจะต้องไม่อยู่ในเงื่อนไขตามประมวลวิธีปฏิบัติศุลกากร  พ.ศ.  2560  สำหรับกรณีของ  Shortlanded  บางส่วนให้ตรวจสอบเครื่องหมายและเลขหมายหีบห่อสินค้าที่เหลือด้วย 
        + (3) เมื่อพนักงานศุลกากรประจำเรือหรือผู้ที่ได้รับมอบหมายตรวจสอบ จนเป็นที่แน่ชัดว่าถูกต้องตรงตามคำขอแก้ไขให้บันทึกผลการตรวจสอบและเสนอความเห็นพร้อมลงลายมือชื่อ และวันเดือนปีรับรองในแบบที่  29  เพื่อให้หัวหน้าหน่วยงานตรวจปล่อยหรือผู้ทำการแทนพิจารณาอนุญาตและลงลายมือชื่อในแบบที่  29  ต่อไปกรณีที่ต้องพิจารณาความผิดกับนายเรือหรือตัวแทนเรือหรือเจ้าของตู้คอนเทนเนอร์ให้ส่งหน่วยงานคดีพิจารณาแล้วให้บันทึกผลการพิจารณาและเลขที่แฟ้มคดีไว้ในแบบที่  29  ด้วย 
        + (4) ให้พนักงานศุลกากรบันทึกข้อมูลการแก้ไขบัญชีสินค้าสำหรับเรือในระบบคอมพิวเตอร์ของศุลกากรแล้วหมายเหตุเพิ่มเติมไว้ในบัญชีสินค้าสำหรับเรือพร้อมเก็บเอกสารหลักฐานไว้เพื่อปิดบัญชีสินค้าสำหรับเรือต่อไป  
    + 2.2.	กรณีของเกิน  (Overlanded) 
	    - หากปรากฏว่ามีหีบห่อของซึ่งมิใช่หีบห่อส่วนตัวคนโดยสารในเรือและไม่ได้สำแดงไว้ในบัญชีสินค้าสำหรับเรือนายเรือหรือตัวแทนเรือหรือเจ้าของตู้คอนเทนเนอร์ต้องยื่นบัญชีเพิ่มเติมแสดงรายการหีบห่อนั้นให้ครบถ้วนหรือขออนุญาตเพิ่มเติมบัญชีสินค้าสำหรับเรือถ้าเรือลำใดกระทำผิดบ่อยครั้งหรือมีพฤติการณ์ส่อไปในลักษณะที่สมคบกันนำของเข้ามาโดยไม่แจ้งไว้ในบัญชีสินค้าสำหรับเรือเจตนาเพื่อลักลอบหนีศุลกากรให้พิจารณาลงโทษได้ 
        - เอกสารที่ยื่นประกอบการพิจารณา 
            + (1) คำร้องขอแก้ไขที่ระบุเครื่องหมายและเลขหมายจำนวนและลักษณะหีบห่อน้ำหนักชนิดของชื่อผู้รับตราส่งของที่เกินมาพร้อมเหตุผลโดยแยกให้เห็นได้ชัดเจนและระบุข้อความ “สำแดงไว้เดิม……..”  “แก้ไขเป็น…………” 
            + (2) แบบอนุญาตให้แก้ไขบัญชีสินค้าสำหรับเรือ  (แบบที่  29)   
            + (3) รายการสินค้าขาดและเกินจากบัญชีสินค้าสำหรับเรือ  (Short  and  Overlanded  Cargo  List)  ของโรงพักสินค้า 
        + 2.2.3	การพิจารณาตรวจสอบและอนุญาตให้แก้ไขบัญชีสินค้าสำหรับเรือ กรณีของเกินให้ปฏิบัติเช่นเดียวกับข้อ  (2.1.3)  

**ของเกิน  (Overlanded)**  ที่อยู่ในอารักขาของศุลกากร*เกินกว่าสามสิบวัน*นับแต่วันเรือเข้า และไม่ได้มายื่นบัญชีเพิ่มเติมแสดงรายการหีบห่อของนั้นให้ครบถ้วนหรือขออนุญาตเพิ่มเติมบัญชีสินค้าสำหรับเรือ ให้พนักงานศุลกากรประจำเรือลำนั้นพิจารณาเสนอหัวหน้าหน่วยงาน ตรวจปล่อยหรือผู้ทำการแทน  มีหนังสือแจ้งไปยังตัวแทนเรือที่นำของเข้ามาเพื่อให้มาดำเนินการภายในสิบห้าวัน  นับแต่วันรับหนังสือแจ้ง  โดยในหนังสือแจ้งให้มีข้อความว่า  “หากไม่ไปดำเนินการภายในระยะเวลาที่กำหนดจะพิจารณาความผิดและถือเป็นของตกค้างตามกฎหมายศุลกากร”  
เมื่อครบกำหนดสิบห้าวันนับแต่วันที่มีหนังสือแจ้งตัวแทนของเรือที่นำของเข้า ไม่ได้ยื่นบัญชีเพิ่มเติมแสดงรายการหีบห่อของนั้นให้ครบถ้วนหรือขออนุญาตเพิ่มเติมบัญชีสินค้าสำหรับเรือ และไม่มีใบขนสินค้าอันได้รับรองและชำระอากรหรือวางประกันค่าอากรที่พึงเรียกเก็บแก่ของนั้น ให้พิจารณาความผิดบริษัทตัวแทนเรือและให้ดำเนินการกับหีบห่อของนั้นเช่นของตกค้างทั่วไปโดยถือว่าบริษัทตัวแทนเรือนั้นเป็นผู้นำของเข้า 
 
+ 2.3. กรณีอื่น  ๆ  (Should  Be) การขอแก้ไขชื่อผู้รับตราส่งหรือที่อยู่  (Amend  Should  Be  Consignee  or  Address) 
    + (1) กรณีชื่อผู้รับตราส่งหรือที่อยู่ไม่ถูกต้องให้นายเรือหรือตัวแทนเรือหรือเจ้าของตู้คอนเทนเนอร์ยื่นขอแก้ไขบัญชีสินค้าสำหรับเรือให้ถูกต้อง  เช่น 
        + (1.1) บัญชีสินค้าสำหรับเรือสำแดงชื่อผู้รับตราส่ง  และ / หรือ  ที่อยู่ไว้ไม่เฉพาะเจาะจงโดยใช้คำว่า  “Order”  แต่ใบขนสินค้าสำแดงชื่อผู้รับตราส่ง  และ / หรือ  ที่อยู่ตรงตามความเป็นจริง 
        + (1.2) มีการโอนกรรมสิทธิ์หรือมีการซื้อขายกันแล้วทำให้ชื่อผู้รับตราส่งไม่ถูกต้องตรงกับความเป็นจริง  หรือผู้รับตราส่งมีที่อยู่หลายแห่ง 
        + (1.3) บัญชีสินค้าสำหรับเรือสำแดงชื่อบริษัทตัวแทนเรือหรือผู้รับช่วงสิทธิ  (Agent  or  Forwarder)  หรือตัวแทนผู้ขายภายในประเทศกรณีที่ขนส่งโดยระบบคอนเทนเนอร์ทั้งประเภทบรรจุสินค้าหลายเจ้าของ  (LCL)  หรือบรรจุสินค้าเจ้าของเดียว  (FCL)  โดยไม่ได้สำแดงชื่อผู้รับตราส่งหรือผู้นำของเข้าที่แท้จริง 
        + (1.4) กรณีนิติบุคคลให้ตรวจสอบผู้มีอำนาจลงนามในหนังสือรับรองการจดทะเบียน  กระทรวงพาณิชย์  ทั้งผู้โอนและผู้รับโอน  กรณีเป็นบุคคลธรรมดาให้ตรวจสอบ บัตรประจำตัวประชาชน  หรือหนังสือเดินทาง  (Passport)  
    + (2) เอกสารที่ยื่นประกอบการพิจารณา 
        + (2.1)คำร้องขอแก้ไขบัญชีสินค้าสำหรับเรือซึ่งต้องระบุเลขที่ใบตราส่ง  (B / L)  เครื่องหมายและเลขหมายจำนวนและลักษณะหีบห่อน้ำหนักชนิดของชื่อผู้รับตราส่ง  และ/หรือ  ที่อยู่พร้อมเหตุผลโดยแยกให้เห็นได้ชัดเจนและระบุข้อความ  “สำแดงไว้เดิม…….”  และ  “แก้ไขเป็น………” 
        + 2.2.   แบบอนุญาตให้แก้ไขบัญชีสินค้าสำหรับเรือ  (แบบที่  29) 
        + 2.3.  หลักฐานแสดงกรรมสิทธิ์หรือหลักฐานการโอนกรรมสิทธิ์ หรือหลักฐานการซื้อขายเช่นใบสั่งปล่อย  (Delivery  Order  :  D / O)  หรือใบตราส่งสินค้าหรือบัญชีราคาสินค้า  (Invoice)  หรือเอกสารหลักฐานอื่นซึ่งแสดงให้เห็นได้ว่าเป็นผู้นำของเข้าที่แท้จริงเป็นต้น  
 
การขอแก้ไขหรือเปลี่ยนแปลงชื่อผู้รับตราส่ง  (Consignee)  กรณีมีผลกระทบต่อค่าภาษี  และ / หรือ  ภาษีมูลค่าเพิ่มอันเป็นเหตุทำให้เงินอากรต่ำลงเช่นโอนหรือขายให้แก่สถานทูต หรือผู้ได้รับการส่งเสริมการลงทุนซึ่งมีสิทธิหรือได้รับสิทธิยกเว้นหรือลดหย่อนอากรให้เรียกหลักฐานอื่น ๆ  ที่เกี่ยวข้องเช่นหนังสือรับรองของหน่วยราชการหรือหน่วยงานที่เกี่ยวข้องเป็นต้นเพื่อนำมาประกอบการพิจารณา 
  
 
+ 3	 การพิจารณาตรวจสอบและอนุญาตให้แก้ไขบัญชีสินค้าสำหรับเรือ 
    + 3.1.	การพิจารณาตรวจสอบและอนุญาตให้แก้ไขบัญชีสินค้า สำหรับเรือกรณีแก้ไขชื่อผู้รับตราส่งหรือที่อยู่ตามความเป็นจริง  (Amend  Consignee  or  Address)  ให้ปฏิบัติเช่นเดียวกับข้อ  (2.1.3) 
    + 3.2.	ให้ตรวจสอบลายมือชื่อและตราบริษัท  (ถ้ามี)  ในหลักฐานการโอนกรรมสิทธิ์ระหว่างผู้โอนและผู้รับโอนให้ถูกต้องตรงกับหลักฐานที่ได้ยื่นไว้ต่อกรมศุลกากร หรือหลักฐานอื่นที่หน่วยราชการออกให้ 
    + 3.3.	กรณีแก้ไขเปลี่ยนแปลงชื่อผู้รับตราส่งเป็นคนละรายและไม่สามารถนำเอกสารหลักฐานการโอนสิทธิ์มาแสดงได้ให้รายงานหัวหน้าหน่วยงานตรวจปล่อยหรือผู้ทำการแทนเพื่อพิจารณาสั่งการต่อไป 
 
2.3.2.  การขอแก้ไขชนิดของหรือรายละเอียดของ  (Amend  Should  Be Description)  
1.	กรณีบัญชีสินค้าสำหรับเรือสำแดงชนิดของหรือรายละเอียดของ ไม่ชัดเจน  เป็นชนิดสินค้าแบบไม่เจาะจง  เช่น  “vehicle”  ไม่สำแดงว่ารถอะไร  Brand  รุ่นอะไร  หรือ  สำแดง“Merchandise”    “Piece  Goods”  “Cotton”    “Notions”  “Sundries”  เป็นต้นหรือสำแดงว่า  “Cloths”  ให้นายเรือหรือตัวแทนเรือหรือเจ้าของตู้คอนเทนเนอร์ยื่นขอแก้ไขบัญชีสินค้าสำหรับเรือให้ถูกต้องโดยต้องพิจารณาความผิดก่อน 
2.	เอกสารที่ยื่นประกอบการพิจารณา 
    -	คำร้องขอแก้ไขบัญชีสินค้าสำหรับเรือซึ่งต้องระบุเลขที่ใบตราส่ง  (B / L)  เครื่องหมายและเลขหมายจำนวนและลักษณะหีบห่อน้ำหนักชนิดของชื่อผู้รับตราส่งและที่อยู่พร้อมเหตุผลโดยแยกให้เห็นได้ชัดเจนและระบุข้อความ  “สำแดงไว้เดิม…….”  และ  “แก้ไขเป็น………” 
    -	แบบอนุญาตให้แก้ไขบัญชีสินค้าสำหรับเรือ  (แบบที่  29) 
    -	ใบสั่งปล่อยของบริษัทตัวแทนเรือ  (Delivery  Order  :  D / O)  หรือ  ใบตราส่ง  (Bill  of  Lading  :  B / L) 
    -	บัญชีราคาสินค้า  (Invoice)  หรือเอกสารอื่นที่ใช้เป็นหลักฐานการสั่งซื้อสินค้า  เช่น  Commercial  Invoice  หรือ  Performa  Invoice  หรือ  Sale  Contract  เป็นต้น  
3.	การพิจารณาตรวจสอบและอนุญาตให้แก้ไขบัญชีสินค้าสำหรับเรือ การพิจารณาตรวจสอบและอนุญาตให้แก้ไขบัญชีสินค้าสำหรับเรือกรณีแก้ไขชนิดของ หรือรายละเอียดของตามความเป็นจริงให้ปฏิบัติเช่นเดียวกับข้อ  (2.1.3) 

2.3.3.	การขอแก้ไขเครื่องหมายและเลขหมาย  (Amend  Should  Be  Mark  &  Number) 

1.	หากตรวจพบว่าบัญชีสินค้าสำหรับเรือสำแดงเครื่องหมายและเลขหมายหีบห่อต่างจากที่สำแดงในใบขนสินค้า  ทำให้ไม่สามารถตรวจสอบของได้ถูกต้องให้นายเรือหรือตัวแทนเรือ หรือเจ้าของตู้คอนเทนเนอร์ยื่นขอแก้ไขบัญชีสินค้าสำหรับเรือให้ถูกต้อง  เช่น 
    -	บัญชีสินค้าสำหรับเรือสำแดงเครื่องหมายเลขหมายหีบห่อว่า  “Address”  แต่ในใบขนสินค้าสำแดงเครื่องหมายและเลขหมายตามที่ระบุไว้บนหีบห่อแต่ชนิดของตรงกัน 
    -	บัญชีสินค้าสำหรับเรือสำแดงเครื่องหมายว่า  “AB”  ในใบขนสินค้าสำแดงว่า  “CD”  แต่ของตรงกันหรือบัญชีสินค้าสำหรับเรือสำแดงว่า  “เลขหมาย  1 / 10”  แต่มีของเข้ามาจำนวนเจ็ดหีบห่อและตามใบขนสินค้าสำแดงเจ็ดหีบห่อ 
    -	บัญชีสินค้าสำหรับเรือผิดมากจนตรวจสอบให้ถูกต้องไม่ได้เช่นบัญชีสินค้าสำหรับเรือสำแดงเครื่องหมาย  “BC15”  แต่ใบขนสินค้าสำแดง  “BC20L”  และรายการของไม่ตรงกันเพราะเป็นของตามใบตราส่งต่างฉบับกัน  

2.	เอกสารที่ต้องยื่นประกอบการพิจารณา 
    -	คำร้องขอแก้ไขบัญชีสินค้าสำหรับเรือซึ่งต้องระบุเลขที่ใบตราส่ง  (B / L)  เครื่องหมายและเลขหมายจำนวนและลักษณะหีบห่อน้ำหนักชนิดของชื่อผู้รับตราส่งและที่อยู่พร้อมเหตุผลโดยแยกให้เห็นได้ชัดเจนและระบุข้อความ  “สำแดงไว้เดิม…….”  และ  “แก้ไขเป็น………” 
    -	แบบอนุญาตให้แก้ไขบัญชีสินค้าสำหรับเรือ  (แบบที่  29) 
    -	ใบสั่งปล่อยของบริษัทตัวแทนเรือ  (Delivery  Order  :  D/O) 
    -	สำเนาใบรายการขนสินค้าจากเรือ  (Tally  Sheet)  ของโรงพักสินค้า  และ/หรือ  ตัวแทนเรือ 
3.	การพิจารณาตรวจสอบและอนุญาตให้แก้ไขบัญชีสินค้าสำหรับเรือ 
    -	การพิจารณาตรวจสอบและอนุญาตให้แก้ไขบัญชีสินค้าสำหรับเรือกรณีแก้ไขเครื่องหมายและเลขหมายตามความเป็นจริงให้ปฏิบัติเช่นเดียวกับข้อ  (2.1.3) 
    -	ให้ตรวจสอบเครื่องหมายและเลขหมายที่หีบห่อของที่นำเข้าจริง 

2.3.4.  การขอแก้ไขเพิ่มเติมจำนวนหรือรายการหรือยอดรวมสำหรับของที่บรรจุในตู้คอนเทนเนอร์ 

1.	ของที่ขนส่งโดยระบบตู้คอนเทนเนอร์ทั้งประเภทบรรจุสินค้า หลายเจ้าของ  (LCL)  และบรรจุสินค้าเจ้าของเดียว  (FCL)  หากปรากฏว่าบัญชีสินค้าสำหรับเรือไม่ได้สำแดงของในตู้คอนเทนเนอร์หรือสำแดงจำนวนไม่ครบถ้วนจะต้องตรวจสอบด้วยว่ามีหมายเลขตู้คอนเทนเนอร์ซึ่งบรรจุของดังกล่าวระบุไว้ในบัญชีรายละเอียดตู้คอนเทนเนอร์  (Inward  Container  List)  จึงจะอนุญาตให้แก้ไขเพิ่มเติมได้ 
2.	เอกสารที่ต้องยื่นเพื่อประกอบการพิจารณา 
    -	คำร้องขอแก้ไขบัญชีสินค้าสำหรับเรือซึ่งต้องระบุเลขที่ใบตราส่ง  (B / L)  เครื่องหมายและเลขหมายจำนวนและลักษณะหีบห่อน้ำหนักชนิดของชื่อผู้รับตราส่งและ / หรือ  ที่อยู่ พร้อมเหตุผล  
    -	แบบอนุญาตให้แก้ไขบัญชีสินค้าสำหรับเรือ  (แบบที่  29) 
    -	ใบสั่งปล่อยของบริษัทตัวแทนเรือ  (Delivery  :  D/O)  หรือใบตราส่ง  (Bill  of  Lading  :  B/L)   
3.	การพิจารณาตรวจสอบและอนุญาตให้แก้ไขบัญชีสินค้าสำหรับเรือ 
    -	การพิจารณาตรวจสอบและอนุญาตให้แก้ไขบัญชีสินค้าสำหรับเรือ กรณีขอเพิ่มเติมจำนวนหรือรายการหรือยอดรวมตามความเป็นจริงให้ปฏิบัติเช่นเดียวกับข้อ  (2.1.3) 
    -	ให้ตรวจสอบจำนวนของจริงที่นำเข้า
{{< /summary >}}

{{< summary "ข้อ 14 การบันทึกรายการในคอมพิวเตอร์">}}
  
> เมื่ออนุญาตให้แก้ไขบัญชีสินค้าสำหรับเรือแล้ว  ให้พนักงานศุลกากรหน่วยงานตรวจปล่อยบันทึกรายการแก้ไขลงในบัญชีสินค้าสำหรับเรือในระบบคอมพิวเตอร์  และ / หรือ  ฉบับเอกสารพร้อมจัดเก็บแบบใบอนุญาต  (แบบที่  29)  ไว้เป็นหลักฐานต่อไป 
{{< /summary >}}

{{< summary "ข้อ 15 การยื่นบัญชีสินค้าสำหรับเรือกรณีอื่น ๆ  โดยมิได้ส่งข้อมูลทางอิเล็กทรอนิกส์ ">}}
1.	กรณียื่นเอกสารประกอบการรายงานเรือเข้าอื่น ๆ  ให้ตัวแทนผู้รับมอบอำนาจจากนายเรือจัดทำบัญชีและเอกสารประกอบการรายงานเรือเข้าในรูปเอกสารยื่นต่อหน่วยควบคุมการขนถ่าย  ภายในยี่สิบสี่ชั่วโมงนับแต่เรือมาถึงท่าในราชอาณาจักร  ดังนี้  
    + 1.1.	บัญชีแสดงจำนวนคนโดยสาร 
    + 1.2.	 บัญชีแสดงจำนวนรายชื่อ  และตำแหน่งหน้าที่คนในเรือทุกแผนก
    + 1.3.	บัญชีแสดงจำนวนอาวุธปืน  และเครื่องกระสุนปืนที่คนโดยสารนำเข้ามา  
    + 1.4.	บัญชีแสดงจำนวนอาวุธปืน  เครื่องกระสุนปืนและวัตถุระเบิด  (ซึ่งเป็นของเจ้าหน้าที่เรือ)  หรือเป็นของใช้ประจำเรือ  (ถ้ามิได้แจ้งไว้ในรายงานเรือ) 
    + 1.5.	บัญชีแสดงจำนวนของใช้  และอาหารของคนในเรือแผนกต่าง  ๆ  ซึ่งต้องเป็นของใช้ที่จำเป็นของแต่ละบุคคลและมีจำนวนพอสมควรเท่านั้น  
    + 1.6.	บัญชีแสดงจำนวนสุรา  บุหรี่  
    + 1.7.	บัญชีแสดงจำนวนห่อพัสดุหรือถุงเมล์  
    + 1.8.	บัญชีแสดงจำนวนสัตว์  พืช  
    + 1.9.	บัญชีแสดงจำนวนยาเสพติดให้โทษที่เป็นของลูกเรือหรือของประจำเรือ 
2.	กรณีการเริ่มขนถ่ายของโดยมิต้องยื่นข้อมูลบัญชีสินค้าสำหรับเรือเข้าสู่ระบบคอมพิวเตอร์ของศุลกากร  
    + 2.1.	ให้ตัวแทนผู้รับมอบอำนาจจากนายเรือยื่นคำร้องขออนุญาตพิเศษเป็นลายลักษณ์อักษรต่อผู้อำนวยการสำนักงานศุลกากรที่นำของเข้าได้ในกรณีที่จะขนถ่ายของของทางราชการ  หรือในกรณีที่จะบรรทุกของขาออกลงในเรือที่เข้ามามีแต่อับเฉา  
    + 2.2.	 ในการอนุญาตพิเศษนี้  ผู้อำนวยการสำนักงานศุลกากรที่นำของเข้าหรือผู้ที่ได้ รับมอบหมายต้องเขียนหรือพิมพ์ลงไว้ให้ชัดเจนในใบอนุญาตพิเศษว่าอนุญาตให้ทำการอย่างใด  และบันทึกวันเวลาที่ออกใบอนุญาตพิเศษฉบับนั้นด้วย


{{< /summary >}}

{{< summary "ข้อ 16 การแสดงรายการลงในบัญชีสินค้าสำหรับเรือ ">}}
บัญชีสินค้าสำหรับเรือนั้นต้องแสดงรายการของทุกอย่างที่บรรทุกมากับเรือโดยถูกต้องครบถ้วน  เว้นแต่  หีบห่อของใช้ส่วนตัวโดยสุจริตที่ผู้โดยสารเรือลำนั้นนำเข้ามาพร้อมกับตนบรรดาหีบห่อที่มีของอยู่ภายใน  ต้องมีเครื่องหมายและเลขหมาย  และต้องแสดงเครื่องหมายและเลขหมายเช่นว่านั้นลงไว้ในบัญชีสินค้าสำหรับเรือบัญชีสินค้า สำหรับเรือที่ยื่นในการรายงานเรือเข้าต้องแสดงน้ำหนักสินค้าแต่ละรายการเป็นมาตราเมตริก  ถ้าแสดงไม่ได้ให้แสดงมาตราเมตริกไว้ในยอดรวมแยกไว้ต่างหาก 

การแสดงน้ำหนักสินค้าเป็นมาตราเมตริกนั้น  สำหรับสินค้าโดยทั่ว ๆ  ไป  ถือว่าเป็นน้ำหนักที่ได้จากการชั่งสินค้ารวม  สิ่งห่อหุ้ม  (Gross  Weight)  เว้นเสียแต่สินค้าบางชนิดซึ่งไม่สะดวกในการที่จะชั่งหาน้ำหนักได้  เช่น  ผลิตภัณฑ์ปิโตรเลียมเหลว  แก๊ส  ไม้ซุงหรือไม้แปรรูปก็ให้ใช้วิธีคำนวณหาจากปริมาตรที่ตรวจวัดได้  โดยถือห้าสิบคิวบิตฟิตเป็นหนึ่งตัน 

ของที่มีรายการในบัญชีสินค้าสำหรับเรือแสดงเมืองตราส่งเป็นท่าใด  ต้องขนขึ้นไว้  ณ  ท่านั้น  จะไม่ขอขนขึ้นและหรือจะนำติดเรือกลับออกไปไม่ได้

{{< /summary >}}

{{< summary "ข้อ 17 เรือที่บรรทุกคอนเทนเนอร์เข้ามามีหลายเจ้าของ">}}
   
> เรือที่บรรทุกคอนเทนเนอร์เข้ามามีหลายเจ้าของในเรือลำเดียวกัน  ให้ปฏิบัติดังนี้   

1.	ความรับผิดแทนนายเรือเกี่ยวกับการรายงานเรือเข้า  ตลอดจนความรับผิดตามกฎหมายศุลกากรทั่วไป  ให้ตกอยู่แก่บริษัทตัวแทนเรือนั้น  ส่วนความรับผิดเกี่ยวกับสินค้าที่บรรจุอยู่ในคอนเทนเนอร์ให้ตกอยู่แก่บริษัทเจ้าของคอนเทนเนอร์  การแต่งตั้งผู้แทนของนายเรือให้ใช้หนังสือมอบอำนาจตามแบบที่กำหนด 
2.	การรายงานเรือเข้า  
    + 2.1.	ให้บริษัทตัวแทนเรือที่บรรทุกของเข้ามาซึ่งได้รับมอบอำนาจจากนายเรือแล้ว  เป็นผู้รายงานเรือเข้าต่อหน่วยงานรับรายงานเรือเข้า  ด่านศุลกากรที่นำของเข้า  โดยให้บริษัทเจ้าของคอนเทนเนอร์แยกบัญชีสินค้าสำหรับเรือของแต่ละเจ้าของยื่นพร้อมกัน  ถ้ากฎหมายหรือระเบียบกำหนดให้ต้องปฏิบัติอย่างใด  บริษัทเจ้าของคอนเทนเนอร์ต้องปฏิบัติให้ครบถ้วน  
    + 2.2.	ถ้ามีบัญชีสินค้าสำหรับเรือเป็นของถ่ายลำหรือของผ่านแดน  ให้แต่ละบริษัทเจ้าของคอนเทนเนอร์เป็นผู้ยื่น  
    + 2.3.	บริษัทตัวแทนเรือจะต้องทำใบสรุปยอดของทั้งหมด  (รวมทั้งของบริษัทเจ้าของคอนเทนเนอร์)  และบริษัทเจ้าของคอนเทนเนอร์ต้องทำใบสรุปรวมยอดของทั้งหมดของตนแนบด้วย

{{< /summary >}}
{{< row_space >}}
## ส่วนที่  2 การรายงานอากาศยานเข้าและการยื่นบัญชีสินค้าสำหรับอากาศยาน 
{{< summary "ข้อ 18 การลงทะเบียนเป็นผู้ยื่นรายงานอากาศยานเข้าทางอิเล็กทรอนิกส์">}}

1.  ให้ตัวแทนผู้รับมอบอำนาจจากผู้ควบคุมอากาศยานหรือตัวแทนอากาศยานทำการลงทะเบียนเป็นผู้ยื่นรายงานอากาศยานเข้าทางอิเล็กทรอนิกส์   
2.  เมื่อได้รับอนุมัติจากกรมศุลกากรให้เป็นผู้รับส่งข้อมูลทางอิเล็กทรอนิกส์  ให้ตัวแทนผู้รับมอบอำนาจดังกล่าวเป็นผู้ส่งข้อมูลทางอิเล็กทรอนิกส์เข้าสู่ระบบคอมพิวเตอร์ของศุลกากร 
{{< /summary >}}

{{< summary "ข้อ 19 ให้ผู้ควบคุมอากาศยาน  หรือผู้รับมอบอำนาจจากผู้ควบคุมอากาศยาน ขออนุมัติเปิดระวางอากาศยาน ">}}

> **ข้อ 19** ให้ผู้ควบคุมอากาศยาน  หรือผู้รับมอบอำนาจจากผู้ควบคุมอากาศยาน  หรือตัวแทนอากาศยานทำการรายงานอากาศยานเข้า  ขออนุมัติเปิดระวางอากาศยาน  และการยื่นบัญชีสินค้าสำหรับอากาศยานทางอิเล็กทรอนิกส์  ดังต่อไปนี้ 

1.	การรายงานอากาศยานที่เข้ามาในราชอาณาจักร  
    + 1.1.	ภายในหนึ่งชั่วโมงหลังจากอากาศยานออกจากสนามบินต้นทาง  ให้จัดทำข้อมูลการรายงานอากาศยานเข้าและการขอเปิดระวางอากาศยาน  (Vessel  Schedule  :  VSED)  ตามมาตรฐานที่กรมศุลกากรกำหนด  และส่งข้อมูลทางอิเล็กทรอนิกส์เข้าสู่ระบบคอมพิวเตอร์ของศุลกากรโดยถือเป็นการยื่นรายงานอากาศยานเข้าต่อศุลกากรแล้ว
    + 1.2.	เมื่อระบบคอมพิวเตอร์ของกรมศุลกากรรับข้อมูลรายงานอากาศยานเข้าแล้ว จะแจ้งกลับเลขที่รับรายงานอากาศยานเข้า  (Receive  Control  Number)  ให้ทราบ  ถือเป็นการอนุญาตพิเศษให้เปิดระวางอากาศยานเพื่อขนถ่ายของได้ทันที  โดยระบบจะกำหนดพนักงานศุลกากรประจำอากาศยานเพื่อควบคุมการขนถ่ายสินค้าต่อไป 	
2.	ให้ตัวแทนอากาศยาน  
    + 2.1.	จัดทำข้อมูลบัญชีสินค้าสำหรับอากาศยาน  (Air  Cargo  Manifest  :  AMAN)  ตามมาตรฐานที่กรมศุลกากรกำหนด   
    + 2.2.	จัดทำข้อมูลใบตราส่งสินค้าสำหรับอากาศยาน  (Airway  Bill  :  ABIL)  ตามมาตรฐานที่กรมศุลกากรกำหนด  
    + 2.3.	 โดยแยกข้อมูลบัญชีสินค้าถ่ายลำ  บัญชีสินค้าผ่านแดน  บัญชีสินค้าขนขึ้นสนามบินที่นำเข้า  บัญชีสินค้าติดอากาศยาน  (Through  Cargo)  และบัญชีของที่ขนขึ้นสนามบินอื่นภายในราชอาณาจักรนอกจากสนามบินที่เป็นด่านศุลกากรที่นำเข้า
    + 2.4.	แล้วส่งข้อมูลทางอิเล็กทรอนิกส์เข้าสู่ระบบคอมพิวเตอร์ของศุลกากรภายใต้เลขที่รับรายงานอากาศยานเข้า  ภายในหนึ่งชั่วโมงหลังจากอากาศยานออกจากสนามบินต้นทาง   
3.	เมื่อส่งข้อมูลบัญชีสินค้าสำหรับอากาศยานครบถ้วนแล้ว  ให้ตัวแทนอากาศยานจัดทำข้อมูลวันนำเข้าจริง  (Actual  Date)  ตามมาตรฐานที่กรมศุลกากรกำหนด  แล้วส่งข้อมูลทางอิเล็กทรอนิกส์  เข้าสู่ระบบคอมพิวเตอร์ของศุลกากร  เพื่อเป็นการยืนยันความถูกต้องของบัญชีสินค้าสำหรับอากาศยาน  และถือเป็นการลงรายละเอียดไว้ในทะเบียนรับอากาศยานเข้าจากต่างประเทศ  (แบบที่  438)  แล้ว 
4.  การสำแดงเครื่องหมายและเลขหมายหีบห่อ  (Shipping  Marks)  ในข้อมูลบัญชีสินค้าสำหรับอากาศยาน  ถ้าข้อมูลเป็นรูปภาพให้บันทึกเป็น  Picture  แต่ถ้าเป็นข้อความให้บันทึกเป็นข้อความตามจริง  ตามมาตรฐานที่  กรมศุลกากรกำหนด 
5.  ระบบคอมพิวเตอร์ของศุลกากรจะตรวจสอบความถูกต้องเบื้องต้นกับแฟ้มข้อมูลอ้างอิง  
    + 5.1 ถ้าพบข้อผิดพลาดในการตรวจสอบความถูกต้องเบื้องต้น  ระบบคอมพิวเตอร์ของศุลกากรจะตอบรหัสข้อผิดพลาดกลับไปให้ผู้ส่งข้อมูล  
    + 5.2 ถ้าไม่พบข้อผิดพลาด  ระบบคอมพิวเตอร์ของศุลกากรจะนำข้อมูลเที่ยวบิน ของอากาศยานวันอากาศยานเข้า  ข้อมูลเลขที่ใบตราส่งตามบัญชีสินค้าสำหรับอากาศยานที่ได้ทำการยืนยันความถูกต้องแล้ว  เผยแพร่ทางอินเทอร์เน็ตให้ผู้นำของเข้าทราบเพื่อดำเนินการต่อไป


{{< /summary >}}

{{< summary "ข้อ 20 การแก้ไขข้อมูลบัญชีสินค้าสำหรับอากาศยานทางอิเล็กทรอนิกส์">}}
 
1.  ภายในกำหนดสี่สิบแปดชั่วโมงนับแต่ออกเลขที่รับรายงานอากาศยาน  ให้ตัวแทนอากาศยาน
สามารถส่งข้อมูลทางอิเล็กทรอนิกส์เข้าสู่ระบบคอมพิวเตอร์ของศุลกากรเพื่อแก้ไขข้อมูลบัญชีสินค้า 
สำหรับอากาศยานเข้าได้โดยไม่ต้องพิจารณาความผิด 
2.  การขอแก้ไขข้อมูลบัญชีสินค้าสำหรับอากาศยานภายหลังสี่สิบแปดชั่วโมงนับแต่ออกเลขที่รับ
รายงานอากาศยาน  ให้ตัวแทนอากาศยานต้องจัดทำคำร้องขอแก้ไข  (Amend  Should  Be / 
Shortlanded / Overlanded)  ยื่นต่อหน่วยงานบริการศุลกากร  ณ  สนามบินศุลกากรที่นำของเข้า  
เพื่อพิจารณาอนุญาตเป็นการเฉพาะเป็นราย ๆ  ไป  แล้วให้พนักงานศุลกากรทำการบันทึกแก้ไขข้อมูล
บัญชีสินค้าสำหรับอากาศยานในระบบคอมพิวเตอร์ของศุลกากรต่อไป 
3.  กรณีที่ระบบคอมพิวเตอร์ของศุลกากรได้ทำการตรวจสอบข้อมูลใบขนสินค้าขาเข้ากับบัญชีสินค้า
สำหรับอากาศยานและทำการตัดบัญชีสินค้าให้โดยอัตโนมัติแล้ว  ระบบคอมพิวเตอร์ของศุลกากร 
จะไม่ยอมรับข้อมูลแก้ไขใบตราส่งดังกล่าวนั้นอีก 
 {{< /summary >}}

{{< summary "ข้อ 21 การดำเนินการกับสินค้าสำหรับอากาศยานกรณีอื่น ๆ  โดยมิได้ส่งข้อมูลทางอิเล็กทรอนิกส์">}}
 1.	การนำของเข้าเก็บในโรงพักสินค้าของแต่ละบริษัทการบิน  ให้อยู่ในความรับผิดชอบของส่วนบริการศุลกากรนำเข้าที่จะควบคุมการเก็บรักษา 
2.	สินค้าถ่ายลำให้จัดทำใบขนสินค้าถ่ายลำกำกับไว้ก่อนทุกราย  เมื่อได้ตรวจสอบ และลงลายมือชื่อรับรองใบขนสินค้าถ่ายลำถูกต้องเรียบร้อยแล้ว  นำมาให้พนักงานศุลกากรตรวจสอบกับข้อมูลในระบบคอมพิวเตอร์ของศุลกากร  โดยถือเป็นการลงบัญชีสินค้าถ่ายลำขาเข้า – ขาออก (แบบที่  489)  ก่อนการนำเข้าเก็บไว้ในโรงพักสินค้าของบริษัทการบิน  โดยให้แยกเก็บไว้ต่างหากจากของนำเข้าสนามบินนั้น 
3.	เสบียงที่ส่งเข้ามา  เพื่อใช้เป็นเสบียงบนอากาศยานที่จะบินออกไปต่างประเทศ  
    + 3.1.	 ต้องนำเข้ามาโดยอากาศยานของบริษัทการบินเจ้าของเสบียงนั้น  และเป็นของตามรายการที่ได้ตกลงกันไว้ในบัญชีแนบท้ายสัญญาประกันทัณฑ์บน   
    + 3.2.	 ให้มีบัญชีสินค้าแยกมาต่างหากจากบัญชีสินค้าทั่ว ๆ  ไปทางอากาศยาน 
    + 3.3.	การนำของเข้าเก็บ  บริษัทการบินเจ้าของเสบียงจะต้องทำใบขนสินค้าถ่ายลำเป็นสองฉบับ  นำมาให้พนักงานศุลกากรตรวจสอบกับข้อมูลบัญชีสินค้าในระบบคอมพิวเตอร์ของศุลกากรโดยถือเป็นการลงบัญชีสินค้าถ่ายลำขาเข้า-ขาออก  (แบบที่  489)  ก่อนควบคุมเข้าเก็บรักษายังคลังเสบียงทัณฑ์บนของบริษัทการบินต่อไป

{{< /summary >}}

{{< summary "ข้อ 22 การยื่นบัญชีรายชื่อผู้โดยสารขาเข้าระหว่างประเทศ ">}}
  
> สำหรับอากาศยานที่มีผู้โดยสาร  และ/หรือลูกเรือ  นอกจากการรายงานอากาศยานเข้า   ให้ผู้ควบคุมอากาศยาน  หรือผู้รับมอบอำนาจจากผู้ควบคุมอากาศยาน  หรือตัวแทนอากาศยาน  ดำเนินการดังนี้ 

1.	จัดทำบัญชีรายชื่อผู้โดยสารขาเข้าระหว่างประเทศ  (Passenger  Manifest)  เป็นคู่ฉบับ  ตามแบบที่กำหนดใน  APPENDIX  2.  PASSENGER  MANIFEST  Annex  9  :  Facilitation  International  Standards  and  Recommended  Practices  ขององค์การการบินพลเรือนระหว่างประเทศ  (The  International  Civil  Aviation  Organization  :  ICAO)  ยื่นต่อสนามบินที่เป็นด่านศุลกากรที่รับผิดชอบ  ในเวลาเดียวกับที่รายงานอากาศยานเข้า  พร้อมลงรายละเอียดและลายมือชื่อในสมุดรายงานผู้โดยสารขาเข้า  (แบบที่  490)  หรือ 
2.	การส่งข้อมูลผู้โดยสารล่วงหน้าซึ่งได้กระทำในรูปของอิเล็กทรอนิกส์  ผ่านระบบข้อมูลตรวจสอบและคัดกรองผู้โดยสารล่วงหน้า  (Advance  Passenger  Processing  System  :  APPS)  หลังจากผู้โดยสารขึ้นเครื่องบินเรียบร้อยแล้ว  (Flight  Closed)  ให้ถือว่ามีผลโดยชอบด้วยกฎหมาย  เช่นเดียวกับการดำเนินการยื่นบัญชีรายชื่อผู้โดยสารโดยทางเอกสาร


 {{< /summary >}}
 {{< row_space >}}
## ส่วนที่  3 การรายงานยานพาหนะเข้าและการยื่นบัญชีสินค้าทางบก  

{{< summary "ข้อ 23 การลงทะเบียนเป็นผู้ยื่นรายงานยานพาหนะเข้าทางอิเล็กทรอนิกส์">}}
 
1.  ให้ผู้รับผิดชอบการขนส่งสินค้าทางบก  หรือของเจ้าของผู้มีสิทธิครอบครองยานพาหนะที่ขนส่งทางบก  ทำการลงทะเบียนเป็นผู้ยื่นรายงานยานพาหนะเข้าทางอิเล็กทรอนิกส์   
2.  เมื่อได้รับอนุมัติจากกรมศุลกากรให้เป็นผู้รับส่งข้อมูลทางอิเล็กทรอนิกส์  ให้ผู้ได้รับอนุมัติดังกล่าวเป็นผู้ส่งข้อมูลทางอิเล็กทรอนิกส์เข้าสู่ระบบคอมพิวเตอร์ของศุลกากร   
{{< /summary >}}

{{< summary "ข้อ 24 ยื่นรายงานยานพาหนะที่ขนส่งสินค้าผ่านพรมแดนทางบกเข้ามา ในราชอาณาจักร">}}

> ข้อ 24 ให้ผู้รับผิดชอบการขนส่งสินค้าทางบก  หรือเจ้าของผู้มีสิทธิครอบครองยานพาหนะ ที่ขนส่งทางบก ที่ประสงค์จะยื่นรายงานยานพาหนะที่ขนส่งสินค้าผ่านพรมแดนทางบกเข้ามาในราชอาณาจักร  และยื่นบัญชีสินค้าทางอิเล็กทรอนิกส์  ดำเนินการดังนี้ 

1.	ก่อนนำยานพาหนะผ่านด่านพรมแดนทางบกเข้ามาในราชอาณาจักร  ให้จัดทำข้อมูลบัญชีสินค้าที่นำเข้ามาในราชอาณาจักรทางบกตามมาตรฐานที่กรมศุลกากรกำหนด  และส่งข้อมูลทางอิเล็กทรอนิกส์เข้าสู่ระบบคอมพิวเตอร์ของศุลกากร   
2.	ระบบคอมพิวเตอร์ของศุลกากรจะตรวจสอบความถูกต้องเบื้องต้นกับแฟ้มข้อมูลอ้างอิง    
    + 2.1.	ถ้าพบข้อผิดพลาดในการตรวจสอบความถูกต้องเบื้องต้น  ระบบคอมพิวเตอร์ ของศุลกากรจะตอบรหัสข้อผิดพลาดกลับไปให้ผู้ส่งข้อมูล  ถ้าไม่พบข้อผิดพลาดระบบคอมพิวเตอร์ ของศุลกากรจะออกเลขที่รับรายงานยานพาหนะและบัญชีสินค้าเข้ามาในราชอาณาจักร  (Receive  Control  Number)  ให้ผู้ส่งข้อมูลทราบ  
    + 2.2.	ให้ใช้เลขที่รับรายงานดังกล่าว  เป็นใบอนุญาตเพื่อแจ้งต่อด่านพรมแดนในการตรวจเพื่อนำยานพาหนะผ่านเขตแดนทางบกต่อไป  โดยไม่ต้องยื่นบัญชีสินค้า  (แบบ  ศ.บ.1)  อีก
{{< /summary >}}

{{< summary "ข้อ 25 การแก้ไขข้อมูลบัญชีสินค้าทางบกที่ส่งข้อมูลทางอิเล็กทรอนิกส์">}}
 
1.	ผู้ส่งข้อมูลสามารถส่งข้อมูลทางอิเล็กทรอนิกส์เข้าสู่ระบบคอมพิวเตอร์ของศุลกากรเพื่อแก้ไข ข้อมูลบัญชีสินค้าทางบกเข้าสู่ระบบคอมพิวเตอร์ของศุลกากรได้  ก่อนการนำยานพาหนะผ่านด่านพรมแดนทางบกเข้ามาในราชอาณาจักร  โดยไม่ต้องพิจารณาความผิด   
2.	การขอแก้ไขข้อมูลบัญชีสินค้าทางบก  ภายหลังการนำยานพาหนะผ่านด่านพรมแดนทางบกเข้ามาในราชอาณาจักรแล้ว  ต้องจัดทำคำร้องขอแก้ไขยื่นต่อหน่วยควบคุมทางศุลกากร  ณ  ด่านศุลกากรที่นำของเข้า  เพื่อพิจารณาอนุญาตเป็นการเฉพาะเป็นราย ๆ  แล้วให้พนักงานศุลกากรทำการบันทึก แก้ไขข้อมูลบัญชีสินค้าทางบกในระบบคอมพิวเตอร์ของศุลกากรต่อไป 
3.	หากระบบคอมพิวเตอร์ของศุลกากรได้ทำการตรวจสอบข้อมูลใบขนสินค้าขาเข้ากับบัญชี สินค้าทางบกและทำการตัดบัญชีสินค้าให้โดยอัตโนมัติแล้ว  ระบบคอมพิวเตอร์ของศุลกากรจะไม่ยอมรับข้อมูลแก้ไขบัญชีสินค้าดังกล่าวอีก    
{{< /summary >}}

{{< summary "ข้อ 26 การรายงานยานพาหนะและการยื่นบัญชีสินค้าทางบกเข้ามาในราชอาณาจักร  โดยมิได้ส่งข้อมูลทางอิเล็กทรอนิกส์">}}
1.	กรณีต้องยื่นบัญชีสินค้า  (แบบ  ศ.บ.1)  ให้ผู้ควบคุมยานพาหนะที่ผ่านเขตแดนทางบก เข้ามาในราชอาณาจักร  ต้องยื่นบัญชีสินค้า  (แบบ  ศ.บ.1)  ต่อพนักงานศุลกากรเมื่อจะนำรถบรรทุกของผ่านด่านพรมแดนที่นำเข้ามาในราชอาณาจักรเป็นสองฉบับ  การกรอกรายการและลงนามในบัญชีสินค้าทั้งสองฉบับถ้าเป็นยานพาหนะเปล่าเข้ามาให้หมายเหตุว่า  “ไม่มีสินค้าบรรทุกเข้ามา” 
2.	กรณีไม่ต้องยื่นบัญชีสินค้า  (แบบ  ศ.บ.1)  
    + 2.1.	ให้ผู้ควบคุมยานพาหนะบรรทุกของและมิได้เดินด้วยกำลังเครื่อง  ไม่ต้องยื่นบัญชีสินค้า แต่พนักงานศุลกากรประจำด่านพรมแดนจะตรวจจำนวนหีบห่อของที่บรรทุก  สอบถามว่าเป็นของชนิดใดบ้าง  แล้วให้กรอกรายการลงในใบผ่านด่าน  (แบบ  ศ.บ.2)  เป็นสองฉบับ    
    + 2.2.	รถยนต์ส่วนบุคคลและรถยนต์บรรทุกแต่คนโดยสารกับหีบห่อของส่วนตัวคนโดยสารในรถนั้น  ไม่ต้องยื่นบัญชีสินค้าแต่พนักงานศุลกากรประจำด่านพรมแดนจะตรวจสอบ  และถ้าไม่มีของต้องห้ามต้องกำกัดเข้ามา  ให้จดเลขทะเบียนรถและวันที่เข้ามาแล้วออกใบผ่านด่าน  (แบบ  ศ.บ.  2)   ให้ได้โดยไม่ต้องกรอกช่องจำนวนหีบห่อและชนิดของ  
    + 2.3.	ยานพาหนะอย่างอื่น  ๆ  นอกจากรถยนต์ตามข้อ  26  2.   (2.2)  ถ้าไม่ได้บรรทุกของใด ๆ  นอกจากหีบห่อของส่วนตัวผู้โดยสารในยานพาหนะนั้น  และถ้าไม่มีของต้องห้ามต้องกำกัดเข้ามาด้วย ให้ผ่านด่านไปได้โดยไม่ต้องมีใบผ่านด่าน   
    + 2.4.	คนหาบหามของและสัตว์บรรทุกของเข้ามาเล็กน้อย  ตามปกติเมื่อไม่มีของต้องห้ามต้องกำกัดให้ผ่านด่านไปได้โดยไม่ต้องมีใบผ่านด่าน 
3.	เมื่อพนักงานศุลกากรตรวจสอบบัญชีสินค้าหรือกรอกรายการในใบผ่านด่านแล้ว   ให้ออกเลขที่  วัน  เดือน  ปีกำกับ  ถือเป็นการอนุญาตให้ผ่านแดน  
    + 3.1.	รูปแบบเลขที่ใบอนุญาตให้ผ่านแดนในรูปแบบเอกสาร  มีจำนวนสิบสองหลัก
    + 3.2.	ให้ด่านศุลกากรประกาศกำหนดเลข  Running  7  หลัก  ให้เริ่มต้นด้วยเลขที่ใด เป็นการเฉพาะของแต่ละด่านพรมแดนในสังกัดแตกต่างกันไป  เช่น  เริ่มต้นด้วย  0001  หรือ  1001  หรือ  2001  เป็นต้น  แต่เมื่อขึ้นเดือนใหม่ให้นับหนึ่งใหม่ 
4.	แล้วมอบต้นฉบับคืนให้ผู้ควบคุมยานพาหนะเป็นใบอนุญาตผ่านด่านพรมแดน  และ  กำกับการขนย้ายของตามบัญชีสินค้ามายังด่านศุลกากร  และ/หรือ  กำกับการขนย้ายของตามใบผ่านด่าน   กรณีของต้องนำมาปฏิบัติพิธีการศุลกากร  ณ  ด่านศุลกากร  คู่ฉบับด่านพรมแดนจะส่งไปยังด่านศุลกากรที่นำของเข้านั้นต่อไป 
5.	ของที่บรรทุกเข้ามาในยานพาหนะใดต้องบรรทุกของในยานพาหนะเดิมนั้นตั้งแต่ด่านพรมแดนถึงด่านศุลกากร    
    + 5.1.	กรณีมีเหตุจำเป็นที่ต้องเปลี่ยนยานพาหนะขนถ่ายระหว่างทาง  เช่น  เพราะเกิดอุบัติเหตุแก่ยานพาหนะที่บรรทุกของเข้ามา  ให้ผู้รับผิดชอบการขนส่งสินค้าทางบก  หรือของเจ้าของผู้มีสิทธิครอบครองยานพาหนะที่ขนส่งทางบก  ยื่นคำร้องขออนุญาตขนถ่ายของเปลี่ยนยานพาหนะระหว่างทาง ต่อนายด่านศุลกากรหรือหัวหน้าด่านพรมแดนหรือผู้ที่ได้รับมอบหมาย  
    + 5.2.	เมื่อเห็นว่ามีเหตุจำเป็นแท้จริง  ให้นายด่านศุลกากรหรือหัวหน้าด่านพรมแดน หรือผู้ที่ได้รับมอบหมายอนุญาตให้ขนถ่ายของเปลี่ยนยานพาหนะได้  โดยมีพนักงานศุลกากรควบคุมจนเสร็จการ  พร้อมหมายเหตุไว้ในต้นฉบับบัญชีสินค้าหรือใบผ่านด่านไว้เป็นหลักฐานด้วย 
6.	เมื่อยานพาหนะบรรทุกของมาถึงด่านศุลกากร    
    + 6.1.	ให้ผู้ควบคุมยานพาหนะยื่นต้นฉบับใบอนุญาตผ่านด่านพรมแดนต่อพนักงานศุลกากร   
    + 6.2.	เมื่อพนักงานศุลกากรรับบัญชีสินค้าหรือใบผ่านด่านฉบับซึ่งเป็นใบอนุญาตให้ผ่านด่านพรมแดน  จะตรวจดูว่าด่านพรมแดนได้กรอกถูกต้องแล้ว  และยานพาหนะนั้นได้เข้ามาถึงด่านศุลกากรภายในเวลาอันควร  และทำการบันทึกข้อมูลบัญชีสินค้า  และ/หรือ  ใบผ่านด่านเข้าสู่ระบบคอมพิวเตอร์ของศุลกากรต่อไป
{{< /summary >}}
{{< row_space >}}
## ส่วนที่  4 การรายงานของเข้าและการยื่นบัญชีสินค้าทางรถไฟ 
{{< summary "ข้อ 27 ให้ผู้รับผิดชอบการขนส่งสินค้าทางรถไฟ ยื่นรายงานยานพาหนะที่ขนส่งสินค้าผ่านพรมแดนทางบกเข้ามาในราชอาณาจักร">}} 

> **ข้อ 27** ให้ผู้รับผิดชอบการขนส่งสินค้าทางรถไฟ  หรือเจ้าของผู้มีสิทธิครอบครองสินค้าที่ขนส่งทางรถไฟที่ประสงค์จะยื่นรายงานยานพาหนะที่ขนส่งสินค้าผ่านพรมแดนทางบกเข้ามาในราชอาณาจักร และยื่นบัญชีสินค้าทางอิเล็กทรอนิกส์ดำเนินการเช่นเดียวกับการรายงานของเข้า  และการยื่นบัญชีสินค้าทางเรือโดยอนุโลม   

1.  โดยให้ถือว่านำเข้าจริงเมื่อรถไฟได้ผ่านสถานีรถไฟร่วมระหว่างประเทศที่ด่านพรมแดนทางบก 
2.  การขอแก้ไขข้อมูลบัญชีสินค้าสำหรับรถไฟภายหลังสี่สิบแปดชั่วโมง  นับแต่ได้รับการรายงานรถไฟเข้าสำเร็จ  ให้จัดทำคำร้องขอแก้ไขยื่นต่อหน่วยควบคุมทางศุลกากร  ณ  ด่านศุลกากรที่มีชื่อส่งของถึงเพื่อพิจารณาอนุญาตเป็นการเฉพาะเป็นราย ๆ  ไป  แล้วให้พนักงานศุลกากรทำการบันทึกแก้ไขข้อมูลบัญชีสินค้าสำหรับเรือในระบบคอมพิวเตอร์ของศุลกากรต่อไป 
{{< /summary >}}
{{< row_space >}}
## ส่วนที่  5 การรายงานของเข้าและการยื่นบัญชีสินค้าทางไปรษณีย์ 
{{< summary "ข้อ 28 การควบคุมทางไปรษณียภัณฑ์จากต่างประเทศ">}} 

> การเปิดถุงไปรษณีย์ต่างประเทศทุกชนิด  ให้หน่วยงานตรวจคัดไปรษณียภัณฑ์ดำเนินการร่วมกับบริษัท  ไปรษณีย์ไทย  จำกัด  ทุกครั้ง 
ด่านศุลกากรที่มีชื่อส่งของถึงเพื่อพิจารณาอนุญาตเป็นการเฉพาะเป็นราย ๆ  ไป  แล้วให้พนักงานศุลกากรทำการบันทึกแก้ไขข้อมูลบัญชีสินค้าสำหรับเรือในระบบคอมพิวเตอร์ของศุลกากรต่อไป 
{{< /summary >}}

{{< summary "ข้อ 29 การตรวจคัดสิ่งของส่งทางไปรษณีย์ระหว่างประเทศ">}} 
 
> ให้หน่วยงานตรวจคัดไปรษณียภัณฑ์  ร่วมกับบริษัท  ไปรษณีย์ไทย  จำกัด  เปิดถุงไปรษณีย์ต่างประเทศแยกสิ่งของส่งทางไปรษณีย์ที่ได้เปิดถุงแล้ว  ออกเป็นสามประเภท  คือ 
ประเภทที่หนึ่ง  ของยกเว้นอากร  คือของที่นำเข้าโดยทางไปรษณีย์ระหว่างประเทศ  ซึ่งแต่ละหีบห่อมีราคารวมค่าขนส่งและค่าประกันภัยไม่เกินหนึ่งพันห้าร้อยบาท  ตามประเภท  12  ภาค  4   แห่งพระราชกำหนดพิกัดอัตราศุลกากร  พ.ศ.  2530  หรือตัวอย่างสินค้าที่ใช้ได้เพียงเป็นตัวอย่างและไม่มีราคาในทางการค้า  ตามประเภท  14  ภาค  4  แห่งพระราชกำหนดพิกัดอัตราศุลกากร   พ.ศ.  2530  และไม่เป็นของต้องห้ามต้องกำกัด สิ่งของส่งทางไปรษณีย์ระหว่างประเทศที่คัดแยกไว้ตามประเภทที่หนึ่ง  ให้ส่งคืนบริษัท  ไปรษณีย์ไทย  จำกัด  เพื่อนำจ่ายต่อไป 
ประเภทที่สอง  ของต้องชำระอากร  คือของที่นำเข้าโดยทางไปรษณีย์ระหว่างประเทศ   ซึ่งส่งจากผู้ส่งคนหนึ่งถึงผู้รับคนหนึ่งในคราวเดียวกัน  หรือเข้ามาพร้อมกัน  ไม่ว่าจะมีจำนวนกี่หีบห่อ หากมีราคา  FOB  รวมกันไม่เกินสี่หมื่นบาท  และไม่เป็นของต้องห้าม  ต้องกำกัด  หรือของที่ต้องส่งตัวอย่างวิเคราะห์สินค้าก่อนปล่อย  ให้พนักงานศุลกากรเปิดตรวจและประเมินอากร 

1.  ให้นำสิ่งของส่งทางไปรษณีย์ที่คัดแยกไว้ตามประเภทที่สอง  บันทึกข้อมูลในส่วนการบันทึกข้อมูล
สิ่งของส่งทางไปรษณีย์ประเภทที่สอง  ของระบบศุลกากรไปรษณีย์   
2.  ระบบศุลกากรไปรษณีย์จะกำหนดเลขที่รายการศุลกากรให้โดยอัตโนมัติ 
3.  แล้วส่งมอบสิ่งของส่งทางไปรษณีย์ประเภทที่สอง  พร้อมบัญชีพัสดุและไปรษณียภัณฑ์อื่น ๆ  ที่เปิดตรวจและประเมินอากรแล้ว  (แบบที่  495)  ให้แก่บริษัท  ไปรษณีย์ไทย  จำกัด  เพื่อส่งมอบผู้รับ และเรียกค่าภาษีอากรแทนกรมศุลกากรต่อไป  

ประเภทที่สาม  ของอื่น ๆ  นอกจากประเภทที่หนึ่ง  และประเภทที่สอง 
1.  ให้นำสิ่งของส่งทางไปรษณีย์ที่คัดแยกไว้ตามประเภทที่สาม  บันทึกข้อมูลในส่วนของการบันทึกข้อมูลสิ่งของส่งทางไปรษณีย์ประเภทที่สามของระบบศุลกากรไปรษณีย์   
2.  ระบบศุลกากรไปรษณีย์จะกำหนดเลขที่รายการศุลกากรให้โดยอัตโนมัติ         
3.  แล้วส่งมอบสิ่งของส่งทางไปรษณีย์ประเภทที่สาม  พร้อมบัญชีกำกับไปรษณียภัณฑ์ต้องเสียอากรหรือต้องห้ามต้องกำกัด  (แบบที่  431)  ให้แก่บริษัท  ไปรษณีย์ไทย  จำกัด  เพื่อนำเข้าเก็บรักษาในโรงพักสินค้าของบริษัท  ไปรษณีย์ไทย  จำกัด  หรือส่งไปที่สำนัก/ด่านศุลกากรแล้วแต่กรณี  เพื่อปฏิบัติพิธีการศุลกากรให้ถูกต้องครบถ้วนต่อไป 
4.  ให้พนักงานศุลกากรหน่วยตรวจคัดไปรษณียภัณฑ์  ทำการบันทึกเลือกสิ่งของ ส่งทางไปรษณีย์ประเภทที่สาม  ที่ต้องจัดทำเป็นใบขนสินค้าขาเข้า  และส่งข้อมูลเข้าสู่ระบบคอมพิวเตอร์ของศุลกากร  เพื่อใช้เป็นข้อมูลรายงานขาเข้าและบัญชีสินค้าทางไปรษณีย์ต่อไป   
{{< /summary >}}
{{< row_space >}}
## ส่วนที่  6 การรายงานของเข้าและการยื่นบัญชีสินค้าสำหรับของที่ขนส่งทางท่อหรือสายส่งไฟฟ้า 

{{< summary "ข้อ 30 การลงทะเบียนเป็นผู้ยื่นรายงานการขนส่งสินค้าทางท่อหรือสายส่งไฟฟ้า ทางอิเล็กทรอนิกส์">}} 

1.  ให้ผู้รับผิดชอบการขนส่งสินค้าทางท่อหรือสายส่งไฟฟ้า  หรือเจ้าของผู้มีสิทธิครอบครองสินค้าที่ขนส่งทางท่อหรือสายส่งไฟฟ้า  ทำการลงทะเบียนเป็นผู้ยื่นรายงานบัญชีสินค้าเข้าทางอิเล็กทรอนิกส์   
2.  เมื่อได้รับอนุมัติจากกรมศุลกากรให้เป็นผู้รับส่งข้อมูลทางอิเล็กทรอนิกส์  ให้ผู้ได้รับอนุมัติดังกล่าวเป็นผู้ส่งข้อมูลทางอิเล็กทรอนิกส์เข้าสู่ระบบคอมพิวเตอร์ของศุลกากร 
{{< /summary >}}

{{< summary "ข้อ 31 ให้ผู้รับผิดชอบการขนส่งสินค้าทางท่อหรือสายส่งไฟฟ้า ยื่นรายงานการนำเข้า">}} 

> ข้อ 31 ให้ผู้รับผิดชอบการขนส่งสินค้าทางท่อหรือสายส่งไฟฟ้า  หรือเจ้าของผู้มีสิทธิครอบครองสินค้าที่ขนส่งทางท่อหรือสายส่งไฟฟ้า  ประสงค์จะยื่นรายงานการนำเข้าและยื่นบัญชีสินค้าทางอิเล็กทรอนิกส์ดำเนินการ  ดังนี้ 

1.  กรณีการยื่นใบขนสินค้าและการเสียอากรสำหรับการขนส่งสินค้าทางท่อ    
    + 1.1.  ให้ยื่นรายงานการนำเข้าและยื่นบัญชีสินค้าทางอิเล็กทรอนิกส์เข้าสู่ระบบคอมพิวเตอร์ของศุลกากร  โดยจัดทำข้อมูลบัญชีสินค้าประมาณการสำหรับการนำเข้าประจำเดือน ภายในวันที่หนึ่งของเดือนที่นำของเข้า  และเมื่อระบบคอมพิวเตอร์นั้นทำการออกเลขที่รับรายงานการนำเข้าและบัญชีสินค้าเข้ามาในราชอาณาจักรแล้ว  ให้ใช้เลขที่รับรายงานดังกล่าวเป็นเลขที่บัญชีสินค้า สำหรับการขนส่งทางท่อในการจัดทำข้อมูลใบขนสินค้าขาเข้าเป็นรายเดือนไม่เกินวันที่สิบห้าของเดือนถัดจากเดือนที่นำของเข้า  
    + 1.2.  การยื่นใบขนสินค้าขาเข้าอย่างน้อยต้องมีเอกสารประกอบ  ดังต่อไปนี้  
        + (ก) บัญชีราคาสินค้ารายเดือน  (monthly  invoice)  
        + (ข) ใบรับรองปริมาณก๊าซธรรมชาติรายเดือน  (monthly  statement,  daily  sales  breakdown)  
    + 1.3.  ให้ผู้นำของเข้าวางประกันค่าอากรให้คุ้มกับค่าอากรที่คำนวณได้จากปริมาณก๊าซธรรมชาติที่นำเข้าแต่ละเดือนด้วยวิธีการอย่างหนึ่งอย่างใด  ดังต่อไปนี้  
        + (ก) เป็นเงินสด  
        + (ข) ให้ธนาคารค้ำประกัน 
        + (ค) ทำสัญญาประกันทัณฑ์บน  
        + (ง) วางประกันโดยหลักประกันอื่น 
    ในการวางประกันตามข้อ  1.3.   (ข)  (ค)  และ  (ง)  ให้สำนักงานหรือด่านศุลกากร  ณ  ท่าหรือที่  ที่นำของเข้าเสนอเรื่องให้ผู้อำนวยการสำนักงานหรือนายด่านศุลกากรที่กำกับดูแลเป็นผู้พิจารณาอนุมัติ 
    + 1.4.  ให้ผู้นำของเข้าจัดทำใบขนสินค้าขาเข้าและชำระอากรให้ครบถ้วนภายในวันที่สิบห้าของเดือนถัดจากเดือนที่นำของเข้า 
    + 1.5.  การตรวจวัดประมาณก๊าซธรรมชาติที่นำเข้า  ให้ใช้วิธีการตรวจวัดโดยผ่านมาตรวัด  (Flow  meter)  จะถูกวัดตั้งแต่เวลา  00.00  น.  ของวันแรกของเดือนถึงเวลา  24.00  น.  ของวันสุดท้ายของเดือนตามที่ระบุไว้ในสัญญาการซื้อขายก๊าซธรรมชาติ  ณ  จุดที่ความรับผิดทางภาษีเกิดขึ้น และให้สำแดงน้ำหนักของก๊าซธรรมชาติเป็นกิโลกรัม  หากรายงานการคำนวณน้ำหนักเป็นหน่วยอื่น   ให้ผู้นำของเข้าแปลเป็นหน่วยกิโลกรัม  การคำนวณหาน้ำหนักให้ใช้ระบบมาตรฐานสถาบันปิโตรเลียมแห่งสหรัฐอเมริกา  (American  Petroleum  Institute  (API))  ระบบมาตรฐาน  American  Gas  Association  (AGA)  หรือมาตรฐานสากลอื่น 
2.  กรณีการยื่นใบขนสินค้าและการเสียอากรสำหรับพลังงานไฟฟ้าที่ขนส่งทางสายส่งไฟฟ้า    
    + 2.1 ให้ยื่นรายงานการนำเข้าและยื่นบัญชีสินค้าทางอิเล็กทรอนิกส์  โดยจัดทำข้อมูลบัญชีสินค้าตามมาตรฐานที่กรมศุลกากรกำหนด  ส่งข้อมูลใบขนสินค้าขาเข้าเป็นรายเดือนเข้าสู่ระบบคอมพิวเตอร์ของศุลกากร  และปฏิบัติพิธีการศุลกากรให้ครบถ้วนภายในวันที่สิบห้าของเดือนถัดจากเดือนที่นำของเข้า    
    + 2.2 การยื่นใบขนสินค้าขาเข้า  อย่างน้อยต้องมีเอกสารประกอบ  ดังต่อไปนี้ 
        + (ก) บัญชีสินค้า 
        + (ข) บัญชีราคาสินค้า  (invoice)  
        + (ค) ข้อมูลยืนยันปริมาณและมูลค่าพลังงานไฟฟ้าที่นำเข้ารายเดือน  (monthly  confirmation  statement)  
    + 2.3 การตรวจวัดปริมาณพลังงานไฟฟ้าที่นำเข้า  ให้ใช้วิธีการตรวจวัดหรือคำนวณโดยใช้ค่าที่อ่านได้จากมิเตอร์ไฟฟ้าที่ติดตั้ง  ณ  ประเทศผู้ส่งออกหรือประเทศผู้นำเข้า 
3.  ระบบคอมพิวเตอร์ของศุลกากรจะตรวจสอบความถูกต้องเบื้องต้นกับแฟ้มข้อมูลอ้างอิง   ถ้าพบข้อผิดพลาดในการตรวจสอบความถูกต้องเบื้องต้น  ระบบคอมพิวเตอร์ของศุลกากรจะตอบรหัสข้อผิดพลาดกลับไปให้ผู้ส่งข้อมูล  ถ้าไม่พบข้อผิดพลาดระบบคอมพิวเตอร์ของศุลกากรจะออกเลขที่รับรายงานการนำเข้าและบัญชีสินค้าเข้ามาในราชอาณาจักรให้ผู้ส่งข้อมูลทราบ 
{{< /summary >}}

{{< summary "ข้อ 32 การแก้ไขข้อมูลบัญชีสินค้าทางท่อส่งหรือสายส่งไฟฟ้าทางอิเล็กทรอนิกส์">}} 
 
1.  ผู้ส่งข้อมูลสามารถส่งข้อมูลทางอิเล็กทรอนิกส์เข้าสู่ระบบคอมพิวเตอร์ของศุลกากรเพื่อแก้ไขข้อมูลบัญชีสินค้าทางท่อส่งหรือสายส่งไฟฟ้าเข้าสู่ระบบคอมพิวเตอร์ของศุลกากรได้  ก่อนการยื่นใบขนสินค้าขาเข้าสำหรับการนำเข้าของในเดือนนั้น  โดยไม่ต้องพิจารณาความผิด   
2.  การขอแก้ไขข้อมูลบัญชีสินค้าทางท่อส่งหรือสายส่งไฟฟ้า  ภายหลังการยื่นใบขนสินค้าขาเข้าสำหรับของที่ขนส่งทางท่อส่งหรือสายส่งไฟฟ้าแล้ว  ต้องจัดทำคำร้องขอแก้ไขยื่นต่อหน่วยควบคุมทางศุลกากร  ณ  ด่านศุลกากรที่นำของเข้า  เพื่อพิจารณาอนุญาตเป็นการเฉพาะเป็นราย ๆ   แล้วให้พนักงานศุลกากรทำการบันทึกแก้ไขข้อมูลบัญชีสินค้าทางท่อส่งหรือสายส่งไฟฟ้าในระบบคอมพิวเตอร์ของศุลกากร  ต่อไป 
3.  หากระบบคอมพิวเตอร์ของศุลกากรได้ทำการตรวจสอบข้อมูลใบขนสินค้าขาเข้ากับบัญชีสินค้าทางท่อส่งหรือสายส่งไฟฟ้าและทำการตัดบัญชีสินค้าให้โดยอัตโนมัติแล้ว  ระบบคอมพิวเตอร์ของศุลกากรจะไม่ยอมรับข้อมูลแก้ไขบัญชีสินค้าดังกล่าวอีก  

{{< /summary >}}
