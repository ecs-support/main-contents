---
linktitle: 4 - การนำของเข้า 
# Page metadata.
title: หมวดที่  4 กระบวนการทางศุลกากรเกี่ยวกับการนำของเข้า 
date: "2021-07-28T00:00:00Z"
lastmod: "2021-07-28T00:00:00Z"
draft: false  # Is this a draft? true/false
toc: false # Show table of contents? true/false
type: series  # Do not modify.
categories: ["การปฏิบัติพิธีการศุลกากร"]
tags: ["การนำของเข้า "]
authors: ["admin"]

# Add menu entry to sidebar.
# - name: Declare this menu p as a parent with ID `name`.
# - weight: Position of link in menu.
menu:
  clearance:
    parent : การปฏิบัติพิธีการศุลกากร
    weight: 4

weight: 4
---

{{< toc >}}

**ข้อ 33** ในหมวดนี้   

1.  **การนำของเข้ามาในราชอาณาจักร**  หมายถึง  การนำของใด ๆ  จากภายนอกราชอาณาจักรเข้ามาในราชอาณาจักร  โดยการขนส่งทางเรือ  ทางอากาศยาน  ทางรถไฟ  ทางบก  ทางท่อ  ทางสายส่งไฟฟ้า  ทางไปรษณีย์  เป็นต้น 
2.  ในการปฏิบัติพิธีการศุลกากรหรือดำเนินการในกระบวนการทางศุลกากรกับของที่นำเข้ามาในราชอาณาจักรนั้น  ให้ดำเนินการโดยวิธีการทางอิเล็กทรอนิกส์  ณ  ด่านศุลกากร  หรือสนามบิน ที่เป็นด่านศุลกากรที่ระบุไว้ในบัญชีสินค้าว่ามีชื่อส่งของถึง   
3.  เพื่อประโยชน์ในการปฏิบัติพิธีการหรือดำเนินการในกระบวนการทางศุลกากรกับของที่นำเข้ามาในราชอาณาจักรและจะขนเข้าเก็บในคลังสินค้าทัณฑ์บน  หรือนำเข้าไปในเขตปลอดอากรและ / หรือ  นำเข้าไปในเขตประกอบการเสรี  ให้ดำเนินการโดยวิธีการทางอิเล็กทรอนิกส์ ณ  ด่านศุลกากร  หรือสนามบินที่เป็นด่านศุลกากรที่ระบุไว้ในบัญชีสินค้าว่ามีชื่อส่งของถึง   

## ส่วนที่  1 การปฏิบัติพิธีการใบขนสินค้าขาเข้าทางอิเล็กทรอนิกส์   

{{< summary "ข้อ 34 การส่งข้อมูลใบขนสินค้าขาเข้า" >}}
 
1.  ให้ผู้นำของเข้าจัดทำข้อมูลใบขนสินค้าขาเข้าตามมาตรฐานที่กรมศุลกากรกำหนด แล้วเป็นผู้ส่งข้อมูลทางอิเล็กทรอนิกส์เข้าสู่ระบบคอมพิวเตอร์ของศุลกากร   
2.  ระบบคอมพิวเตอร์ของศุลกากรจะตรวจสอบความถูกต้องเบื้องต้นกับแฟ้มข้อมูลอ้างอิง  ตรวจสอบกับข้อมูลการอนุมัติ/อนุญาตตามกฎหมายที่เกี่ยวข้องกับข้อมูลบัญชีสินค้าสำหรับเรือ  
    + 2.1 ถ้าพบข้อผิดพลาดในการตรวจสอบความถูกต้องเบื้องต้นกับแฟ้มข้อมูลอ้างอิงระบบคอมพิวเตอร์ของศุลกากรจะตอบรหัสข้อผิดพลาดกลับไปให้ผู้ส่งข้อมูล  ให้ผู้นำของเข้าทำการแก้ไขข้อมูล และส่งข้อมูลการแก้ไขข้อมูลใบขนสินค้าขาเข้า  (Version)  เข้าสู่ระบบคอมพิวเตอร์ของศุลกากร    
    + 2.2 ในการตรวจสอบความถูกต้องเบื้องต้นกับแฟ้มข้อมูลการอนุมัติ / อนุญาต ตามกฎหมายที่เกี่ยวข้อง  หากพบข้อผิดพลาดระบบคอมพิวเตอร์ของศุลกากรจะตอบรหัสข้อผิดพลาด  กลับไปให้ผู้ส่งข้อมูล  ให้ผู้นำของเข้าทำการแก้ไขข้อมูลและส่งข้อมูลการแก้ไขข้อมูลใบขนสินค้าเข้าสู่ระบบคอมพิวเตอร์ของศุลกากร    
    + 2.3 ถ้าไม่พบข้อผิดพลาดระบบคอมพิวเตอร์ของศุลกากรจะกำหนดเลขที่ใบขนสินค้าขาเข้าทางอิเล็กทรอนิกส์จำนวนสิบสี่หลัก  ในสถานะพร้อมชำระค่าภาษีอากร  และแจ้งเลขที่ใบขนสินค้าาเข้าทางระบบอิเล็กทรอนิกส์ตอบกลับไปยังผู้ส่งข้อมูล  โดยมีประเภทของเอกสารหลักมีค่าเป็น  0  =  ใบขนสินค้าขาเข้า  โดยถือเป็นการยื่นใบขนสินค้าขาเข้าโดยถูกต้องต่อกรมศุลกากรแล้ว  
 3.  กรณีผู้นำของเข้าส่งข้อมูลใบขนสินค้าขาเข้าทางอิเล็กทรอนิกส์เข้าสู่ระบบคอมพิวเตอร์ของศุลกากรล่วงหน้า   
     + 3.1 กรณีที่ยังไม่มีการรายงานเรือเข้าสำเร็จ  ระบบคอมพิวเตอร์ของศุลกากร จะตรวจสอบความถูกต้องเบื้องต้นกับแฟ้มข้อมูลอ้างอิง  ตรวจสอบกับข้อมูลการอนุมัติ / อนุญาต ตามกฎหมายที่เกี่ยวข้อง  และตอบกลับไปให้ผู้ส่งข้อมูลว่า  ”ยังไม่มีการรายงานเรือเข้าสำเร็จ”   โดยระบบคอมพิวเตอร์ของศุลกากรจะไม่ออกเลขที่ใบขนสินค้าให้  จนกว่าระบบคอมพิวเตอร์ของศุลกากรจะได้รับข้อมูลรายงานเรือเข้าสำเร็จ  ระบบคอมพิวเตอร์ของศุลกากรจึงจะตอบกลับเลขที่ใบขนสินค้าขาเข้าไปให้ผู้ส่งข้อมูลโดยอัตโนมัติ   
     + 3.2 กรณีมีการรายงานเรือเข้าแล้ว  แต่ข้อมูลบัญชีสินค้าสำหรับเรือไม่ถูกต้องตรงกันกับใบขนสินค้าขาเข้า  ระบบคอมพิวเตอร์ของศุลกากรจะตอบกลับไปให้ผู้ส่งข้อมูลว่า  “ยังไม่พบข้อมูลบัญชีสินค้า”  ให้ผู้นำของเข้าทำการตรวจสอบเพื่อแจ้งตัวแทนเรือแก้ไขบัญชีสินค้าสำหรับเรือ โดยระบบคอมพิวเตอร์ของศุลกากรจะไม่ออกเลขที่ใบขนสินค้าให้  จนกว่าระบบคอมพิวเตอร์ของศุลกากรจะได้รับข้อมูลบัญชีสินค้าสำหรับเรือที่ถูกต้องตรงกันกับใบขนสินค้าขาเข้า  ระบบคอมพิวเตอร์ของศุลกากรจึงจะตอบกลับเลขที่ใบขนสินค้าขาเข้าไปให้ผู้ส่งข้อมูลโดยอัตโนมัติ   
     + 3.3 ก่อนที่ระบบคอมพิวเตอร์ของศุลกากรจะออกเลขที่ใบขนสินค้าให้  ผู้นำของเข้าสามารถส่งข้อมูลทางอิเล็กทรอนิกส์เข้าสู่ระบบคอมพิวเตอร์ของศุลกากรเพื่อแก้ไขข้อมูลใบขนสินค้าขาเข้าได้โดยไม่ต้องพิจารณาความผิด   
     + 3.4 กรณีตรวจพบความผิดพลาดในข้อมูลใบขนสินค้าขาเข้าที่ได้รับเลขที่แล้ว   ให้ยื่นคำร้องต่อหน่วยงานบริการศุลกากรพิจารณาเป็นการเฉพาะกรณี 
{{< /summary >}}

{{< summary "ข้อ 35 การชำระค่าภาษีอากร" >}}

1.  ให้ผู้นำของเข้าดำเนินการตามมาตรฐานที่กรมศุลกากรกำหนด 	 
    + 1.1.  กรณีใบขนสินค้าขาเข้าที่ต้องมีการวางค้ำประกันของธนาคาร  เมื่อผู้นำของเข้าดำเนินการตั้งภาระค้ำประกันตามมาตรฐานที่กรมศุลกากรกำหนดแล้ว  ระบบคอมพิวเตอร์ของศุลกากรจะออกเลขที่รับประกันธนาคาร  พร้อมกับเปลี่ยนสถานะใบขนสินค้าขาเข้าเป็น  “ใบขนสินค้าที่ชำระค่าภาษีอากรแล้ว”  โดยอัตโนมัติ    
    + 1.2.  กรณีใบขนสินค้าขาเข้าที่ต้องชำระค่าภาษีอากร  เมื่อผู้นำของเข้าชำระภาษีอากร แล้วระบบคอมพิวเตอร์ของศุลกากรจะออกเลขชำระค่าภาษีอากร  พร้อมกับเปลี่ยนสถานะใบขนสินค้าขาเข้าเป็น  “ใบขนสินค้าที่ชำระค่าภาษีอากรแล้ว”  โดยอัตโนมัติ  
    + 1.3.  กรณีใบขนสินค้าขาเข้ายกเว้นอากร  ระบบคอมพิวเตอร์ของศุลกากรจะออกเลขที่ยกเว้นอากร  พร้อมกับเปลี่ยนสถานะใบขนสินค้าขาเข้าเป็น  “ใบขนสินค้าที่ยกเว้นอากรแล้ว”   โดยอัตโนมัติ 
2.  ระบบคอมพิวเตอร์ของศุลกากรจะตอบกลับเลขที่วางประกัน  หรือเลขที่ชำระอากร หรือเลขที่ยกเว้นอากร  แต่ละรายการในใบขนสินค้าขาเข้ากลับไปให้ผู้ส่งข้อมูล 
{{< /summary >}}
{{< row_space >}}

## ส่วนที่  2 การรับของนำเข้าจากอารักขาศุลกากร 
 
{{< summary "ข้อ 36 การตัดบัญชีสินค้าเพื่อตรวจปล่อยสินค้าจากอารักขาศุลกากร" >}}
 
1.  ระบบคอมพิวเตอร์ของศุลกากรจะทำการตรวจสอบข้อมูลใบขนสินค้าขาเข้าสถานะ พร้อมตัดบัญชีเพื่อตรวจปล่อยกับบัญชีสินค้า สำหรับเรือหรือบัญชีสินค้าสำหรับอากาศยานหรือบัญชียานพาหนะทางบกตามรายการ  (Field  Name)  ที่กำหนดไว้ว่ามีข้อมูลถูกต้องตรงกันแล้วจึงทำการตัดบัญชีสินค้าให้โดยอัตโนมัติ   
2.  ระบบคอมพิวเตอร์ของศุลกากรจะทำการตรวจสอบเงื่อนไข  (Profile)  ตามหลักการบริหารความเสี่ยงที่กรมศุลกากรกำหนดและจะแจ้งการประมวลผลการตัดบัญชีตรวจปล่อยหลังการชำระภาษีอากรแล้วให้ผู้ส่งข้อมูลทราบคำสั่งการตรวจ    
    + 2.1 กรณีใบขนสินค้าขาเข้าที่มีคำสั่ง  “ยกเว้นการตรวจ”  ระบบคอมพิวเตอร์ของศุลกากรจะบันทึกข้อมูล  “ไม่ต้องตรวจสอบพิกัด  ราคา  และของ”  (Green  Line)  พร้อมกับเปลี่ยนสถานะใบขนสินค้าขาเข้าเป็น  “ใบขนสินค้าขาเข้าพร้อมส่งมอบของ”  โดยอัตโนมัติ   และระบบคอมพิวเตอร์ของศุลกากรจะแจ้งข้อมูลการสั่งปล่อยสินค้าไปยังโรงพักสินค้าหรือที่มั่นคง เพื่อส่งมอบของให้แก่ผู้นำของเข้า  และตอบกลับให้ผู้ส่งข้อมูลทราบถึงการสั่งปล่อยสินค้าออกจากอารักขาศุลกากรแล้ว    
    + 2.2 กรณีใบขนสินค้าขาเข้าที่มีคำสั่ง  “ให้เปิดตรวจ”  ระบบคอมพิวเตอร์ของศุลกากรจะบันทึกข้อมูล  “ต้องตรวจสอบพิกัด  ราคา  และของ”  (Red  Line)  และระบบคอมพิวเตอร์ของศุลกากรจะส่งข้อมูลเตรียมของไปยังโรงพักสินค้าหรือที่มั่นคง  และตอบกลับให้ผู้ส่งข้อมูลทราบถึงการให้เปิดตรวจเพื่อมาติดต่อโรงพักสินค้าหรือที่มั่นคงต่อไป 
{{< /summary >}}

{{< summary "ข้อ 37 ให้ผู้นำของเข้าดำเนินการในกระบวนการทางศุลกากรให้ครบถ้วนก่อนการรับของออกจากโรงพักสินค้าหรือที่มั่นคง" >}}

1.  กรณีใบขนสินค้าขาเข้าที่มีคำสั่งยกเว้นการตรวจ  
    + 1.1.  ให้ผู้นำของเข้าแจ้งเลขที่ใบตราส่งให้เจ้าหน้าที่โรงพักสินค้าหรือที่มั่นคงทราบ เพื่อติดต่อรับสินค้ากับโรงพักสินค้า  หรือที่มั่นคง  
    + 1.2.  กรณีไม่สามารถดำเนินกระบวนการทางศุลกากรโดยระบบการให้บริการเบ็ดเสร็จ ณ  จุดเดียวได้  ให้ผู้นำของเข้ายื่นเอกสารในรูปแบบเอกสารแก่หน่วยงานบริการศุลกากร  เช่น  เอกสารแสดงการได้รับสิทธิพิเศษต่าง ๆ  ใบอนุญาต / ใบทะเบียน / หนังสืออนุญาตตามเงื่อนไขของกฎหมายที่เกี่ยวข้อง  ก่อนการนำของออกจากโรงพักสินค้า  หรือที่มั่นคง  
    + 1.3.  หน่วยงานบริการศุลกากรจะลงรับเอกสารไว้  และจัดพนักงานศุลกากรเพื่อทำการตรวจสอบเบื้องต้นกับข้อมูลใบขนสินค้าขาเข้าในระบบคอมพิวเตอร์ของศุลกากร  หากตรวจพบว่าเอกสารไม่ตรงกับข้อมูลใบขนสินค้าขาเข้าจะพิจารณาดำเนินการเป็นการเฉพาะรายทันที 
2.  กรณีใบขนสินค้าขาเข้าที่มีคำสั่งให้ตรวจสอบพิกัด  ราคา  และของ  
    + 2.1 ให้ผู้นำของเข้าติดต่อโรงพักสินค้า  หรือที่มั่นคงเพื่อเตรียมของให้ตรวจสอบ  
    + 2.2 การตรวจสอบพิกัด  ราคา  และของ  ให้เป็นไปตามหลักเกณฑ์ในเรื่องการกำหนดพิกัดอัตราศุลกากรและการกำหนดราคาศุลกากร  
    + 2.3 เมื่อตรวจสอบพิกัด  ราคา  และของแล้วเสร็จ  พนักงานศุลกากรจะทำการบันทึกการตรวจในระบบคอมพิวเตอร์ของศุลกากร  และตอบกลับให้ผู้ส่งข้อมูลทราบถึงการตรวจปล่อยสินค้าออกจากอารักขาศุลกากรแล้ว  เพื่อติดต่อรับของกับโรงพักสินค้า  หรือที่มั่นคงต่อไป 
{{< /summary >}}

{{< summary "ข้อ 38 การตรวจสอบพิกัด  ราคา  และของก่อนการตรวจปล่อยทางศุลกากร" >}} 

1.  กรณีต้องตรวจสอบพิกัด  ราคา  และของ  
    + 1.1.  ของตามข้อมูลใบขนสินค้าขาเข้าติดเงื่อนไขความเสี่ยงต้องตรวจสอบตามกฎหมายศุลกากร  และกฎหมายที่เกี่ยวข้องกับการศุลกากร    
    + 1.2.  กรณีที่ผู้นำของเข้าแจ้งความประสงค์ขอตรวจสอบพิกัดและ / หรือราคา  ในขณะส่งข้อมูลใบขนสินค้าขาเข้าเข้าสู่ระบบคอมพิวเตอร์ของศุลกากร    
        + 1.2.1 เนื่องจากได้มีการวางประกันสำหรับของชนิดและประเภทเดียวกันที่ได้นำเข้ามาก่อนหน้านี้    
        + 1.2.2 เนื่องจากได้มีการชำระภาษีอากรในตามพิกัดอัตราศุลกากรหรือตามราคา ที่สูงกว่า  และบันทึกข้อมูลในช่องบันทึกอื่น ๆ  (Remark)  ของรายการในใบขนสินค้าขาเข้าว่าขอโต้แย้งพิกัด  และ / หรือ  ราคา  จากที่สำแดงเป็นพิกัด / ราคาใด   
2.  ในกรณีที่การตรวจสอบการแสดงราคาศุลกากร    
    + 2.1 หากพบว่ามีเหตุอันควรสงสัยในความจริงและความถูกต้องของรายละเอียด หรือเอกสารหรือข้อมูลอิเล็กทรอนิกส์ซึ่งจัดทำขึ้นเพื่อการปฏิบัติพิธีการศุลกากรนั้น    
        + (2.1.1) ให้พนักงานศุลกากรดำเนินการตรวจสอบความจริงหรือความถูกต้องของข้อความในเอกสารหรือการแสดงใด  ๆ  ที่ยื่นเพื่อความมุ่งหมายของการกำหนดราคาศุลกากร    
        + (2.1.2 )ใบขนสินค้าขาเข้าที่พบว่ามีเหตุอันควรสงสัยข้างต้น  ให้หลุดพ้นจากเงื่อนไขการประกันเวลาการให้บริการ  
    + (2.2) ให้พนักงานศุลกากรแจ้งให้ผู้นำของเข้าจัดหาคำชี้แจงเกี่ยวกับราคาสำแดง คำอธิบายเพิ่มเติม  รวมทั้งเอกสารหรือหลักฐานอื่น    
    + (2.3) ผู้นำของเข้าต้องยื่นคำชี้แจง  อธิบายเพิ่มเติมรวมทั้งเอกสารหลักฐานอื่น ๆ   เกี่ยวกับราคาที่แสดง  ต่อพนักงานศุลกากรผู้ตรวจสอบราคาภายในเจ็ดวันนับแต่วันที่ได้รับหนังสือแจ้งดังกล่าว    
    + (2.4) ในกรณีที่ผู้นำของเข้าเพิกเฉยไม่ให้คำชี้แจงเกี่ยวกับราคาแสดงและเอกสารสนับสนุน  ภายในเจ็ดวันนับแต่ได้รับหนังสือแจ้ง  ให้ถือว่าราคาศุลกากรสำหรับของนำเข้านั้น  ไม่อาจกำหนดได้ตามวิธีที่หนึ่ง  ราคาซื้อขายของที่นำเข้า  
    + (2.5) เมื่อพนักงานศุลกากรผู้ตรวจสอบราคาได้รับคำอธิบายเพิ่มเติมรวมทั้งเอกสาร และหลักฐานอื่น ๆ  ที่เกี่ยวข้อง  จนเพียงพอแก่การกำหนดราคาของของนั้นครบถ้วน  พนักงานศุลกากรผู้ตรวจสอบราคาจะพิจารณากำหนดราคาศุลกากรให้แล้วเสร็จภายในห้าวันทำการ  
    + (2.6) กรณีที่ราคาตามแสดงสามารถกำหนดราคาศุลกากรตามวิธีที่หนึ่ง  ราคาซื้อขายของนำเข้าได้  โดยราคาที่แสดงนั้นเป็นราคาซื้อขายของที่นำเข้าตามกฎกระทรวงว่าด้วยการกำหนด และการใช้ราคาศุลกากร  พ.ศ.  2560  จะรับราคาตามแสดงเป็นราคาซื้อขายของที่นำเข้า  
    + (2.7) กรณีที่ผู้นำของเข้าประสงค์จะเพิ่มราคา  
        + (2.7.1) ให้ผู้นำของเข้าแจ้งให้พนักงานศุลกากรทราบว่าประสงค์จะเพิ่มราคา จากราคาที่แสดงให้ครบถ้วนตามหลักเกณฑ์ของการกำหนดราคาศุลกากรตามวิธีที่หนึ่ง  ราคาซื้อขายของที่นำเข้า    
        + (2.7.2) พนักงานศุลกากรจะทำการบันทึกข้อมูลการเพิ่มราคาแต่ละรายการ ในแต่ละรายการในใบขนสินค้าขาเข้าใบขนสินค้าขาเข้าในระบบคอมพิวเตอร์ของศุลกากร  และเสนอให้หัวหน้าหน่วยงานบริการหรือผู้ที่ได้รับมอบหมายทำการบันทึกอนุมัติให้รับราคาที่ได้มีการเพิ่มเติมดังกล่าวเป็นราคาศุลกากรตามวิธีที่หนึ่ง  โดยไม่ต้องพิจารณาความผิด  
        + (2.7.3) ระบบคอมพิวเตอร์ของศุลกากรจะแจ้งข้อมูลค่าภาษีอากรที่ต้องชำระเพิ่มให้ครบถ้วนตามหลักเกณฑ์ของการกำหนดราคาศุลกากรตามวิธีที่หนึ่ง  ราคาซื้อขายของที่นำเข้าของใบขนสินค้าขาเข้ากลับไปให้ผู้ส่งข้อมูล 
        + (2.7.4) ให้ผู้นำของเข้าชำระค่าภาษีอากรเพิ่ม  ณ  หน่วยการเงินของด่านศุลกากร  หรือสนามบินที่เป็นด่านศุลกากรที่นำของเข้าได้  เมื่อผู้นำของเข้าชำระภาษีอากรแล้ว  ระบบคอมพิวเตอร์ของศุลกากรจะออกเลขชำระค่าภาษีอากร  พร้อมกับเปลี่ยนสถานะใบขนสินค้าขาเข้าเป็น  “ใบขนสินค้า ที่สามารถบันทึกผลการตรวจได้”  โดยอัตโนมัติ  
    + (2.8) กรณีที่พนักงานศุลกากรยังมีเหตุอันควรสงสัยในความจริงและความถูกต้องของราคาที่แสดงและราคาของของนำเข้าตามแสดงไม่สามารถกำหนดเป็นราคาศุลกากรตามวิธีที่หนึ่ง  ราคาซื้อขายของที่นำเข้าได้  ให้ถือเป็นกรณีมีเหตุจำเป็นที่ทำให้การกำหนดราคาศุลกากรขั้นสุดท้ายต้องล่าช้าออกไป  
        + (2.8.1) หากผู้นำของเข้าประสงค์จะขอวางประกันเพิ่มเติมจนครบจำนวนค่าภาษีอากรสูงสุดที่อาจต้องเสียสำหรับของนั้น  ให้นำของที่นำเข้านั้นออกไปจากอารักขาของศุลกากรได้  โดยตกลงกันยอมให้เอาแต่ตัวอย่าง  รูปภาพ  หรือรายละเอียดของของไว้วินิจฉัยปัญหา    
        +  (2.8.2) พนักงานศุลกากรจะทำการบันทึกการประเมินราคาใหม่  และบันทึกที่มาของราคาที่ใช้ในการวางประกันแต่ละรายการของข้อมูลใบขนสินค้าขาเข้าในระบบคอมพิวเตอร์องศุลกากรและเสนอให้หัวหน้าหน่วยงานบริการหรือผู้ที่ได้รับมอบหมายทำการบันทึกอนุมัติการประเมินราคาใหม่ดังกล่าว 
        +  (2.8.3) ระบบคอมพิวเตอร์ของศุลกากรจะแจ้งข้อมูลค่าภาษีอากรที่ต้องวางประกันเพิ่มเติมเพื่อนำของออกไปจากอารักขาศุลกากรกลับไปให้ผู้ส่งข้อมูลใบขนสินค้าขาเข้า  
        +  (2.8.4) ระบบคอมพิวเตอร์ของศุลกากรจะส่งข้อมูลการประเมินราคาเพิ่ม เพื่อการวางประกันออกของไปก่อนดังกล่าวเข้าสู่ระบบงานคดี  โดยระบบจะให้เลขที่แฟ้มคดีโดยอัตโนมัติ  แล้วให้พนักงานศุลกากรหน่วยคดีของด่านศุลกากร  หรือสนามบินที่เป็นด่านศุลกากรที่นำเข้า ทำการกำหนดค่าเปรียบเทียบปรับภาษีอากร  เบี้ยปรับภาษีมูลค่าเพิ่ม  หรือเบี้ยปรับภาษีอื่น ๆ  (ถ้ามี)  และบันทึกลงในระบบคอมพิวเตอร์ของศุลกากรเพื่อการวางประกันออกของไปก่อนของผู้นำของเข้า  
        +  (2.8.5) ระบบคอมพิวเตอร์ของศุลกากรจะแจ้งข้อมูลค่าภาษีอากรพร้อมค่าเปรียบเทียบปรับ/เบี้ยปรับภาษีอากรต่าง ๆ  ที่ต้องวางประกันเพิ่มเติมเพื่อนำของออกไปจากอารักขาศุลกากรกลับไปให้ผู้ส่งข้อมูลใบขนสินค้าขาเข้าทราบเพื่อมาติดต่อชำระ  ณ  หน่วยการเงินต่อไป  
        + (2.8.6) ให้ผู้นำของเข้าวางประกันค่าภาษีอากร  พร้อมวางประกันค่าเปรียบเทียบปรับภาษีอากร  ชำระเบี้ยปรับภาษีมูลค่าเพิ่ม  และ / หรือ  วางประกันเบี้ยปรับภาษีอื่น ๆ  (ถ้ามี)   ณ  หน่วยการเงินของด่านศุลกากร  หรือสนามบินที่เป็นด่านศุลกากรที่นำของเข้าได้  เมื่อผู้นำของเข้าวางประกันเพิ่มออกของไปก่อนแล้วระบบคอมพิวเตอร์ของศุลกากรจะออกเลขชำระค่าภาษีอากร พร้อมกับเปลี่ยนสถานะใบขนสินค้าขาเข้าเป็น  “ใบขนสินค้าที่สามารถบันทึกผลการตรวจได้”  โดยอัตโนมัติ  
        + (2.8.7) พนักงานศุลกากรจะตรวจปล่อยของออกจากอารักขาของศุลกากร  โดยชักตัวอย่าง  หรือรูปภาพ  หรือหลักฐานอื่น  เพื่อการพิจารณากำหนดราคาศุลกากรในภายหลัง   
        + (2.8.8) เมื่อพนักงานศุลกากรหน่วยงานบริการทำการบันทึกผลการตรวจปล่อยแล้ว  ระบบคอมพิวเตอร์ของศุลกากรจะส่งข้อมูลใบขนสินค้าขาเข้าเข้าสู่ระบบคดีเพื่อพิจารณาต่อไป 
3.  ในกรณีที่การการตรวจสอบพบความผิดตามกฎหมายว่าด้วยศุลกากรและกฎหมายว่าด้วยพิกัดอัตราภาษีศุลกากร  หรือกฎหมายอื่นใด    
    +  (3.1) เมื่อมีการตรวจพบความผิดตามกฎหมายว่าด้วยศุลกากรและกฎหมายว่าด้วย พิกัดอัตราภาษีศุลกากร  หรือกฎหมายอื่นใด  และของยังไม่ได้ตรวจปล่อยพ้นไปจากอารักขาของศุลกากร พนักงานศุลกากรจะทำการบันทึกข้อมูลการตรวจพบความผิดในระบบคอมพิวเตอร์ของศุลกากร  
    +  (3.2) ในกรณีที่ผู้นำของเข้ามีความประสงค์จะ ขอให้ตรวจปล่อยของออกไปก่อนแล้วพิจารณาภายหลัง    
        + (3.2.1) พนักงานศุลกากรจะทำการบันทึกการประเมินภาษีอากรใหม่  และบันทึกที่มา  เช่น  พิกัดอัตราอากรของการพิจารณาค่าภาษีอากรใหม่  แต่ละรายการของข้อมูลใบขนสินค้าขาเข้า ในระบบคอมพิวเตอร์ของศุลกากร  และเสนอให้หัวหน้าหน่วยงานบริการหรือผู้ที่ได้รับมอบหมาย ทำการบันทึกอนุมัติการประเมินภาษีอากรใหม่ดังกล่าว 
        +  (3.2.2) ระบบคอมพิวเตอร์ของศุลกากรจะแจ้งข้อมูลค่าภาษีอากรที่ต้องวางประกันเพิ่มเติมเพื่อนำของออกไปจากอารักขาศุลกากรกลับไปให้ผู้ส่งข้อมูล 
        + (3.2.3) ระบบคอมพิวเตอร์ของศุลกากรจะส่งข้อมูลใบขนสินค้าขาเข้าดังกล่าว   ให้หน่วยคดีของด่านศุลกากร  หรือสนามบินที่เป็นด่านศุลกากรที่นำเข้าทราบ  เพื่อตั้งแฟ้มคดีและทำการบันทึกค่าเปรียบเทียบปรับภาษีอากร  เบี้ยปรับภาษีมูลค่าเพิ่ม  หรือเบี้ยปรับภาษีอื่น ๆ  (ถ้ามี)   ในระบบคอมพิวเตอร์ของศุลกากรเพื่อการวางประกันออกของไปก่อนของผู้นำของเข้า  เว้นแต่ของนั้นเป็นของต้องห้ามหรือของต้องกำกัดที่ให้ปฏิบัติตามระเบียบหรือตามกฎหมายที่กำหนดไว้สำหรับของนั้น ๆ  ด้วย    
        + (3.2.4) ระบบคอมพิวเตอร์ของศุลกากรจะแจ้งข้อมูลค่าภาษีอากรพร้อมค่าเปรียบเทียบปรับ / เบี้ยปรับภาษีอากรต่าง ๆ  ที่ต้องวางประกันเพิ่มเติมเพื่อนำของออกไปจากอารักขาศุลกากรกลับไปให้ผู้ส่งข้อมูล  
        + (3.2.5) ให้ผู้นำของเข้าวางประกันค่าภาษีอากร  พร้อมวางประกันค่าภาษีอากรชำระเบี้ยปรับภาษีมูลค่าเพิ่ม  และ / หรือวางประกันเบี้ยปรับภาษีอื่น ๆ  (ถ้ามี)  ณ  หน่วยการเงิน ของด่านศุลกากร  หรือสนามบินที่เป็นด่านศุลกากรที่นำของเข้าได้  เมื่อผู้นำของเข้าวางประกันเพิ่ม ออกของไปก่อนแล้วระบบคอมพิวเตอร์ของศุลกากรจะออกเลขชำระค่าภาษีอากร  พร้อมกับเปลี่ยนสถานะใบขนสินค้าขาเข้าเป็น  “ใบขนสินค้าที่สามารถบันทึกผลการตรวจได้”  โดยอัตโนมัติ  
        + (3.2.6) พนักงานศุลกากรจะตรวจปล่อยของออกจากอารักขาของศุลกากร  โดยชักตัวอย่างหรือรูปภาพ  หรือหลักฐานอื่น  เพื่อการพิจารณาในภายหลัง    
        + (3.2.7) เมื่อบันทึกผลการตรวจปล่อยแล้ว  ระบบคอมพิวเตอร์ของศุลกากรจะส่งข้อมูลใบขนสินค้าขาเข้าเข้าสู่ระบบคดีเพื่อพิจารณาต่อไป 
{{< /summary >}}

{{< summary "ข้อ 39 การรับมอบของไปจากโรงพักสินค้าหรือที่มั่นคง" >}}  

1.  ให้ผู้นำของเข้าตรวจสอบว่าของที่นำเข้าตรงตามข้อมูลใบขนสินค้าขาเข้าที่ส่งเข้าสู่ระบบคอมพิวเตอร์ของศุลกากร   
2.  หากพบว่าของไม่ตรงตามแสดงให้แจ้งต่อส่วนบริการศุลกากร  เพื่อขอแก้ไขก่อนการรับของไปจากโรงพักสินค้า  หรือที่มั่นคง 
3.  เมื่อส่วนบริการศุลกากรอนุญาตให้แก้ไขได้  ให้ผู้นำของเข้าส่งข้อมูลการแก้ไขข้อมูลเข้าสู่ระบบคอมพิวเตอร์ของศุลกากรได้  โดยถือเป็นกรณีผู้นำของเข้าตรวจพบเอง 
{{< /summary >}}

{{< summary "ข้อ 40 ของที่ได้ตรวจปล่อยออกจากอารักขาของศุลกากรแล้ว" >}}
   
1.  ของที่นำเข้ามาในราชอาณาจักรและได้ปล่อยออกจากอารักขาของศุลกากรแล้ว  ให้ถือว่ามีชนิด  คุณภาพ  ปริมาณ  น้ำหนัก  ราคา  หรือเกี่ยวกับอัตราอากร  ถูกต้องตรงตามที่ผู้นำของเข้าได้ส่งข้อมูลเข้าสู่ระบบคอมพิวเตอร์ของศุลกากร 
2.  ของที่นำเข้ามาในราชอาณาจักรและได้ยื่นใบขนสินค้าเพื่อขนเข้าเก็บในคลังสินค้าทัณฑ์บน  เมื่อได้ทำการปล่อยออกจากอารักขาศุลกากรแล้ว  ให้ถือว่าได้จดแจ้งรายละเอียดแห่งของที่ขนขึ้นเก็บในคลังสินค้าทัณฑ์บน  ทั้งชนิด  คุณภาพ  ปริมาณ  น้ำหนัก  ราคา  หรือเกี่ยวกับอัตราอากร  ถูกต้องตรงตามที่ผู้นำของเข้าได้ส่งข้อมูลเข้าสู่ระบบคอมพิวเตอร์ของศุลกากร  
3.  ของที่นำเข้ามาในราชอาณาจักรเพื่อนำเข้าไปในเขตปลอดอากร  และ / หรือ   เขตประกอบการเสรี  เมื่อได้ทำการปล่อยออกจากอารักขาศุลกากรแล้ว  ให้ถือว่าของที่นำเข้าไปในเขตปลอดอากร  และ / หรือ  เขตประกอบการเสรีมี  ชนิด  คุณภาพ  ปริมาณ  น้ำหนัก  ราคา  หรือเกี่ยวกับอัตราอากร  ถูกต้องตรงตามที่ผู้นำของเข้าได้ส่งข้อมูลเข้าสู่ระบบคอมพิวเตอร์ของศุลกากร 
{{< /summary >}}

{{< summary "ข้อ 41 ให้โรงพักสินค้าหรือที่มั่นคงดำเนินกระบวนการทางศุลกากร  ดังนี้ " >}}

1.  กรณียกเว้นการตรวจ  
    + 1.1.  เมื่อผู้นำของเข้าแจ้งเลขที่ใบตราส่งให้เจ้าหน้าที่โรงพักสินค้าหรือที่มั่นคงทราบ เพื่อติดต่อรับสินค้ากับโรงพักสินค้าหรือที่มั่นคง  ให้โรงพักสินค้าหรือที่มั่นคงทำการตรวจสอบของที่จะทำการส่งมอบให้ตรงตามข้อมูลการสั่งปล่อย  
    + 1.2.  ในกรณีของที่จะส่งมอบแก่ผู้นำของเข้าไม่ตรงตามข้อมูลการสั่งปล่อย  หรือกรณีมีเหตุอันควรสงสัยด้วยประการใด ๆ  ก็ตาม  ให้เจ้าหน้าที่โรงพักสินค้าหรือที่มั่นคงแจ้งให้หน่วยงานบริการศุลกากรทราบเพื่อตรวจสอบโดยพลัน  
    + 1.3.  เมื่อโรงพักสินค้าหรือที่มั่นคง  ได้ส่งมอบของให้กับผู้นำของเข้าแล้ว  ให้โรงพักสินค้า หรือที่มั่นคง  แจ้งข้อมูลการส่งมอบของกลับเข้าสู่ระบบคอมพิวเตอร์ของศุลกากร 
2.  กรณีต้องตรวจสอบพิกัด  ราคา  และของ    
    + 2.1 เมื่อผู้นำของเข้าแจ้งเลขที่ใบตราส่งให้เจ้าหน้าที่โรงพักสินค้าหรือที่มั่นคงทราบ เพื่อติดต่อรับสินค้ากับโรงพักสินค้าหรือที่มั่นคง  ให้โรงพักสินค้าหรือที่มั่นคงทำการเตรียมของให้พนักงานศุลกากรตรวจสอบ  
    + 2.2 เมื่อโรงพักสินค้าหรือที่มั่นคงเตรียมของแล้วเสร็จ  ให้โรงพักสินค้าหรือที่มั่นคง แจ้งข้อมูลการเตรียมของพร้อมให้ตรวจแล้วเข้าสู่ระบบคอมพิวเตอร์ของศุลกากร    
    + 2.3 ระบบคอมพิวเตอร์ของศุลกากรจะกำหนดพนักงานศุลกากรหน่วยงานบริการผู้ทำการตรวจสอบพิกัด  ราคา  และของโดยอัตโนมัติ  
    + 2.4 เมื่อตรวจสอบพิกัด  ราคา  และของแล้วเสร็จพนักงานศุลกากรจะทำการบันทึก การตรวจในระบบคอมพิวเตอร์ของศุลกากร  และแจ้งข้อมูลการสั่งปล่อยสินค้าให้โรงพักสินค้าหรือที่มั่นคงทราบ  เพื่อส่งมอบของให้แก่ผู้นำของเข้า    
    + 2.5 เมื่อโรงพักสินค้าหรือที่มั่นคงได้ส่งมอบของให้กับผู้นำของเข้าแล้ว  ให้โรงพักสินค้าหรือที่มั่นคงแจ้งข้อมูลการส่งมอบของกลับเข้าสู่ระบบคอมพิวเตอร์ของศุลกากร 
{{< /summary >}}

{{< summary "ข้อ 42 ในกรณีผู้นำของเข้าแจ้งความประสงค์ขอขนย้ายสินค้าไปตรวจปล่อยนอกเขต" >}}
 
> ด่านศุลกากร  หรือสนามบินที่เป็นด่านศุลกากรที่นำของเข้าในขณะส่งข้อมูลใบขนสินค้าขาเข้าเข้าสู่ระบบ
คอมพิวเตอร์ของศุลกากร 

1.  กรณีใบขนสินค้าขาเข้าที่มีคำสั่งยกเว้นการตรวจ  ให้ดำเนินการกระบวนการศุลกากรอื่น ๆ  ให้เสร็จสิ้นก่อนนำของออกจากอารักขาศุลกากร    
2.  กรณีใบขนสินค้าขาเข้าที่มีคำสั่งให้ตรวจสอบพิกัด  ราคา  และของ  
    + (2.1) ระบบคอมพิวเตอร์ของศุลกากรจะทำการแจ้งกลับให้ผู้นำของเข้าทราบว่า   “ให้ตรวจสอบพิกัด  ราคา  และของ”  เพื่อมาติดต่อโรงพักสินค้าหรือที่มั่นคง  และแจ้งข้อมูลไปยังโรงพักสินค้าหรือที่มั่นคงเพื่อทำการเตรียมของให้ดำเนินการต่อไป  
    + (2.2) ให้โรงพักสินค้าหรือที่มั่นคงแจ้งข้อมูลการเตรียมของพร้อมให้มัดลวดแล้วเข้าสู่ระบบคอมพิวเตอร์ของศุลกากร  และระบบคอมพิวเตอร์ของศุลกากรจะกำหนดพนักงานศุลกากรผู้ทำการมัดลวด  ต่อไป    
    + (2.3) เมื่อโรงพักสินค้าหรือที่มั่นคงได้ส่งมอบของให้กับผู้นำของเข้าแล้ว  ให้โรงพักสินค้าหรือที่มั่นคงแจ้งข้อมูลการส่งมอบของกลับเข้าสู่ระบบคอมพิวเตอร์ของศุลกากร    
    + (2.4) ระบบคอมพิวเตอร์ของศุลกากรจะกำหนดพนักงานศุลกากรหน่วยงานบริการศุลกากร  ณ  สถานที่ที่ขอให้ตรวจปล่อยนั้นเป็นผู้ทำการตรวจสอบพิกัด  ราคา  และของ  ต่อไป  
    + (2.5) หากด่านศุลกากร  หรือสนามบินที่เป็นด่านศุลกากรที่นำเข้า  และเขตปลอดอากร  หรือเขตประกอบการเสรี  หรือคลังสินค้าทัณฑ์บนมีระบบตรวจสอบรหัสโดยใช้ความถี่วิทยุ   (Radio  Frequency  Identification  :  RFID)  ให้มีการติดอุปกรณ์ระบบตรวจสอบรหัสโดยใช้ความถี่วิทยุ ที่ตู้คอนเทนเนอร์หรือพาหนะที่ใช้ขนย้ายสินค้าหรือที่ที่สามารถสื่อสารกับตัวอ่านระบบตรวจสอบรหัส โดยใช้ความถี่วิทยุ  (RFID  Reader)  ได้แทนการมัดลวดประทับตรา  กศก.   
{{< /summary >}}
{{< row_space >}}

## ส่วนที่  3 การขอแก้ไขข้อมูลการนำของเข้า  

{{< summary "ข้อ 43 การขอแก้ไขข้อมูลให้ผู้นำของเข้า" >}}
 
1.  กรณีการขอยกเลิกใบขนสินค้าซึ่งได้รับการตอบกลับเลขที่ใบขนสินค้าขาเข้าไปยังผู้ส่งข้อมูลแล้ว  ให้ยื่นคำร้องต่อหน่วยงานบริการศุลกากร  ณ  ด่านศุลกากร  หรือสนามบินที่เป็นด่านศุลกากรที่นำของเข้าเพื่อพิจารณาเป็นการเฉพาะเป็นราย ๆ  ไป   
2.  กรณีก่อนรับของจากอารักขาศุลกากรพบว่าข้อมูลที่เข้าสู่ระบบคอมพิวเตอร์ของศุลกากรแล้วมีความผิดพลาด  คลาดเคลื่อนไม่ตรงตามความจริง  ให้ยื่นคำร้องต่อหน่วยงานบริการศุลกากร   ณ  ด่านศุลกากร  หรือสนามบินที่เป็นด่านศุลกากรที่นำของเข้าเพื่อพิจารณาเป็นการเฉพาะเป็นราย ๆ   ให้ถือเป็นการตรวจพบความผิดเอง   
3.  กรณีขอแก้ไขข้อมูลใบขนสินค้าขาเข้าในเรื่องใด ๆ  ภายหลังการตรวจปล่อยไปจากอารักขาศุลกากรแล้ว  ให้ยื่นคำร้องต่อหน่วยควบคุมทางศุลกากร  ณ  ด่านศุลกากร  หรือ  สนามบินที่เป็นด่านศุลกากรที่นำของเข้า  หรือที่ทำการตรวจปล่อยของเพื่อพิจารณาเป็นการเฉพาะเป็นราย ๆ  ไป   
{{< /summary >}}

