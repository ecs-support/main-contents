---
linktitle: 5 - การนำของออก 
# Page metadata.
title: หมวดที่  5 กระบวนการทางศุลกากรเกี่ยวกับการนำของออก 
date: "2021-07-28T00:00:00Z"
lastmod: "2021-07-28T00:00:00Z"
draft: false  # Is this a draft? true/false
toc: false # Show table of contents? true/false
type: series  # Do not modify.
categories: ["การปฏิบัติพิธีการศุลกากร"]
tags: ["การนำของออก"]
authors: ["admin"]

# Add menu entry to sidebar.
# - name: Declare this menu p as a parent with ID `name`.
# - weight: Position of link in menu.
menu:
  clearance:
    parent : การปฏิบัติพิธีการศุลกากร
    weight: 5

weight: 5
---

![](../img/img_05.png)

{{< toc >}}

**ข้อ 44** ในหมวดนี้   

1.  **การส่งของออกไปนอกราชอาณาจักร**  หมายถึง  การนำของใด ๆ  จากภายในราชอาณาจักร  ขนหรือย้ายขน  โดยทางเรือ  ทางอากาศยาน  ทางรถไฟ  ทางบก  ทางท่อ  ทางสายส่งไฟฟ้า   ทางไปรษณีย์  เป็นต้น  เพื่อส่งออกไปนอกราชอาณาจักร 
2.  ในการปฏิบัติพิธีการศุลกากรหรือดำเนินการในกระบวนการทางศุลกากรกับของที่ส่งออกไปนอกราชอาณาจักรนั้น  ให้ดำเนินการโดยวิธีการทางอิเล็กทรอนิกส์  ณ  ด่านศุลกากร  หรือสนามบิน ที่เป็นด่านศุลกากร  สุดท้ายที่ระบุไว้ว่าจะทำการขน  หรือย้ายขนของเพื่อส่งออกไปนอกราชอาณาจักร   
3.  เพื่อประโยชน์ในการปฏิบัติพิธีการหรือดำเนินการในกระบวนการทางศุลกากรกับของที่เก็บในคลังสินค้าทัณฑ์บน  หรืออยู่ในเขตปลอดอากร  และ / หรือ  ในเขตประกอบการเสรี  ให้ดำเนินการโดยวิธีการทางอิเล็กทรอนิกส์  ณ  ด่านศุลกากร  หรือสนามบินที่เป็นด่านศุลกากรสุดท้ายที่ระบุไว้ว่าจะทำการขน  หรือย้ายขนของเพื่อส่งออกไปนอกราชอาณาจักร 
4.  **ผู้รับผิดชอบการบรรจุ**  หมายความถึง   
    + 4.1 ผู้ส่งของออกหรือตัวแทน  
    + 4.2 ผู้จัดการโรงงาน  หรือผู้จัดการสถานประกอบการของผู้ส่งของออกที่ทำการ บรรจุสินค้า    
    + 4.3 ผู้ประกอบการสถานที่ตรวจปล่อยและบรรจุสินค้าเข้าคอนเทนเนอร์เพื่อการส่งออก  สตส.    
    + 4.4 ผู้ประกอบการโรงพักสินค้าเพื่อการตรวจปล่อยของขาเข้าและบรรจุของขาออก ที่ขนส่งโดยระบบคอนเทนเนอร์นอกเขตทำเนียบท่าเรือ  รพท.  
    + 4.5 ผู้ประกอบการคลังสินค้าทัณฑ์บน  หรือผู้ประกอบการในเขตปลอดอากร  หรือเขตประกอบการเสรี  
    + 4.6 ผู้ให้บริการบรรจุสินค้าเข้าคอนเทนเนอร์ในเขตทำเนียบท่าเรือ  
    + 4.7 ผู้รับจัดการขนส่งสินค้าหรือตัวแทนของเรือ 

## ส่วนที่  1 การปฏิบัติพิธีการใบขนสินค้าขาออกทางอิเล็กทรอนิกส์  

{{< summary "ข้อ 45 การส่งข้อมูลใบขนสินค้าขาออก" >}}
   
1.  ให้ผู้ส่งของออกจัดทำข้อมูลใบขนสินค้าขาออกตามมาตรฐานที่กรมศุลกากรกำหนด และเป็นผู้ส่งข้อมูลทางอิเล็กทรอนิกส์เข้าสู่ระบบคอมพิวเตอร์ของศุลกากร  ก่อนการขนย้ายของมายังด่านศุลกากร  หรือสนามบินที่เป็นด่านศุลกากร  เพื่อการส่งออกไปนอกราชอาณาจักร 
    + 1.1.  ในกรณีของที่จะทำการปล่อยออกจากคลังสินค้าทัณฑ์บน  เพื่อทำการขนย้ายไปยังด่านศุลกากร  หรือสนามบินที่เป็นด่านศุลกากรเพื่อส่งออกไปนอกราชอาณาจักร  ให้ผู้ส่งของออกที่ได้ปล่อยของออกจากคลังสินค้าทัณฑ์บนนั้น  เป็นผู้ส่งข้อมูลใบขนสินค้าขาออกเข้าสู่ระบบคอมพิวเตอร์ของศุลกากรก่อนการขนย้ายของออกจากคลังสินค้าทัณฑ์บนที่เก็บของนั้น  เพื่อเป็นข้อมูลกำกับการขนย้ายของออกจากคลังสินค้าทัณฑ์บน 
    + 1.2.  ในกรณีของที่จะนำออกจากเขตปลอดอากร  เพื่อทำการขนย้ายไปยังด่านศุลกากร  หรือสนามบินที่เป็นด่านศุลกากรเพื่อส่งออกไปนอกราชอาณาจักร  ให้ผู้ส่งของออกที่จะนำของออกจากเขตปลอดอากร  เป็นผู้ส่งข้อมูลใบขนสินค้าขาออกเข้าสู่ระบบคอมพิวเตอร์ของศุลกากรก่อนการขนย้ายของออกจากเขตปลอดอากรที่เก็บของนั้น  เพื่อเป็นข้อมูลกำกับการขนย้ายของออกจากเขตปลอดอากร 
    + 1.3.  ในกรณีของที่จะนำของออกจากเขตประกอบการเสรี  เพื่อทำการขนย้ายไปยังด่านศุลกากร  หรือสนามบินที่เป็นด่านศุลกากรเพื่อส่งออกไปนอกราชอาณาจักร  ให้ผู้ส่งของออกที่จะนำของออกจากเขตประกอบการเสรีเป็นผู้ส่งข้อมูลใบขนสินค้าขาออกเข้าสู่ระบบคอมพิวเตอร์ของศุลกากร ก่อนการขนย้ายของออกจากเขตประกอบการเสรีที่เก็บของนั้น  เพื่อเป็นข้อมูลกำกับการขนย้ายของออกจากเขตประกอบการเสรี 
2.  ระบบคอมพิวเตอร์ของศุลกากรจะตรวจสอบความถูกต้องเบื้องต้นกับแฟ้มข้อมูลอ้างอิงตรวจสอบกับข้อมูลการอนุมัติ / อนุญาตตามกฎหมายที่เกี่ยวข้อง    
    + 2.1 ถ้าพบข้อผิดพลาดในการตรวจสอบความถูกต้องเบื้องต้นกับแฟ้มข้อมูลอ้างอิง ระบบคอมพิวเตอร์ของศุลกากรจะตอบรหัสข้อผิดพลาดกลับไปให้ผู้ส่งข้อมูล  ให้ผู้ส่งของออกทำการแก้ไขข้อมูลและส่งข้อมูลการแก้ไขข้อมูลใบขนสินค้าขาออกเข้าสู่ระบบคอมพิวเตอร์ของศุลกากร    
    + 2.2 ในการตรวจสอบความถูกต้องเบื้องต้นกับแฟ้มข้อมูลการอนุมัติ / อนุญาต ตามกฎหมายที่เกี่ยวข้อง  หากพบข้อผิดพลาดระบบคอมพิวเตอร์ของศุลกากรจะตอบรหัสข้อผิดพลาดกลับไปให้ผู้ส่งข้อมูลให้ผู้ส่งของออกทำการแก้ไขข้อมูลและส่งข้อมูลการแก้ไขข้อมูลใบขนสินค้าขาออกเข้าสู่ระบบคอมพิวเตอร์ของศุลกากร    
    + 2.3 ถ้าไม่พบข้อผิดพลาดระบบคอมพิวเตอร์ของศุลกากรจะกำหนดเลขที่ใบขนสินค้าขาออกทางอิเล็กทรอนิกส์จำนวนสิบสี่หลัก  ในสถานะพร้อมชำระค่าภาษีอากร  ถ้ามี  และแจ้งเลขที่ใบขนสินค้าขาออกทางระบบอิเล็กทรอนิกส์ตอบกลับไปยังผู้ส่งข้อมูล  โดยมีประเภทของเอกสารหลัก มีค่าเป็น  1 =  ใบขนสินค้าขาออก  โดยถือเป็นการยื่นเอกสารใบขนสินค้าขาออกต่อศุลกากรแล้ว 
{{< /summary >}}

{{< summary "ข้อ 46 การชำระค่าภาษีอากร" >}} 
1.  ให้ผู้ส่งของออกดำเนินการตามมาตรฐานที่กรมศุลกากรกำหนด  
    + 1.1.  กรณีใบขนสินค้าขาออกที่ต้องมีการวางค้ำประกันของธนาคาร  เมื่อผู้ส่งของออก ดำเนินการตั้งภาระค้ำประกันตามมาตรฐานที่กรมศุลกากรกำหนดแล้ว  ระบบคอมพิวเตอร์ของศุลกากรจะออกเลขที่รับประกันธนาคาร  พร้อมกับเปลี่ยนสถานะใบขนสินค้าขาออกเป็น  “ใบขนสินค้าที่ชำระค่าภาษีอากรแล้ว”  โดยอัตโนมัติ    
    + 1.2.  กรณีใบขนสินค้าขาออกที่ต้องชำระค่าภาษีอากร  เมื่อผู้นำของออกชำระภาษีอากร แล้วระบบคอมพิวเตอร์ของศุลกากรจะออกเลขชำระค่าภาษีอากร  พร้อมกับเปลี่ยนสถานะใบขนสินค้าขาออกเป็น  “ใบขนสินค้าที่ชำระค่าภาษีอากรแล้ว”  โดยอัตโนมัติ  
    + 1.3.  กรณีใบขนสินค้าขาออกยกเว้นอากร  ระบบคอมพิวเตอร์ของศุลกากรจะออกเลขที่ยกเว้นอากร  พร้อมกับเปลี่ยนสถานะใบขนสินค้าขาออกเป็น  “ใบขนสินค้าที่ยกเว้นอากรแล้ว”   โดยอัตโนมัติ 
2.  ระบบคอมพิวเตอร์ของศุลกากรจะตอบเลขที่วางประกัน  หรือเลขที่ชำระอากร  หรือเลขที่ยกเว้นอากร  แต่ละรายการในใบขนสินค้าขาออกกลับไปให้ผู้ส่งข้อมูล 
{{< /summary >}}

{{< summary "ข้อ 47 กรณีผู้ส่งของออกไม่ประสงค์จะทำการส่งของออกตามใบขนสินค้าขาออก" >}}
> ข้อ 47 กรณีผู้ส่งของออกไม่ประสงค์จะทำการส่งของออกตามใบขนสินค้าขาออกที่ได้ส่งข้อมูลทางอิเล็กทรอนิกส์มายังระบบคอมพิวเตอร์ของศุลกากรแล้ว  หรือข้อมูลใบขนสินค้าขาออกที่ได้รับการตอบรับเลขที่ใบขนสินค้าขาออกแล้วผิดพลาด  หรือให้ผู้ส่งของออกขอยกเลิกเลขที่ใบขนสินค้าขาออกฉบับนั้น ๆ  ทางอิเล็กทรอนิกส์  เพื่อให้ระบบคอมพิวเตอร์ของศุลกากรทำการยกเลิกเลขที่ใบขนสินค้าฉบับนั้นออกจากระบบก่อนการส่งข้อมูลอิเล็กทรอนิกส์ของใบขนสินค้าขาออกที่ถูกต้องมาใหม่ 
{{< /summary >}}
{{< row_space >}}

## ส่วนที่  2 การปฏิบัติพิธีการการกำกับการขนย้ายสินค้าเพื่อการส่งออกทางอิเล็กทรอนิกส์  

{{< summary "ข้อ 48 ให้ผู้รับผิดชอบการบรรจุที่เป็นผู้ทำการบรรจุสินค้าที่จะขนย้ายมายังด่านศุลกากร ดำเนินการบรรจุสินค้า" >}}

> ข้อ 48 ให้ผู้รับผิดชอบการบรรจุที่เป็นผู้ทำการบรรจุสินค้าที่จะขนย้ายมายังด่านศุลกากร   หรือสนามบินที่เป็นด่านศุลกากรที่ส่งออกเพื่อการส่งของออกดำเนินการบรรจุสินค้า  ดังนี้ 

1.  กรณีบรรจุสินค้าเข้าตู้คอนเทนเนอร์  ให้ผู้รับผิดชอบการบรรจุทำการปิดผนึกตู้คอนเทนเนอร์ ด้วยวิธีที่ผู้รับผิดชอบการบรรจุกำหนดเมื่อบรรจุของเข้าตู้คอนเทนเนอร์แล้วเสร็จ  
    + 1.1.  กรณีตู้คอนเทนเนอร์เป็นของผู้ส่งออกเพียงรายเดียว  FCL  ไม่ว่าจะมีใบขนสินค้าขาออกฉบับเดียวหรือหลายฉบับก็ตาม  ให้ทำการบรรจุสินค้านอกเขตอารักขาของศุลกากรได้  
    + 1.2.  กรณีตู้คอนเทนเนอร์เป็นของผู้ส่งของออกมากกว่าหนึ่งราย  LCL  ต้องทำการบรรจุภายในเขตอารักขาของศุลกากรเท่านั้น    
    + 1.3.  กรณีตู้คอนเทนเนอร์เป็นของผู้ส่งของออกมากกว่าหนึ่งราย  LCL  ที่ทำการบรรจุนอกเขตอารักขาศุลกากรให้ดำเนินการดังนี้  
        + 1.3.1 ผู้ส่งของออกต้องมีความจำเป็นในการบรรจุของในตู้คอนเทนเนอร์เดียวกัน  เช่น  เป็นผู้ส่งออกในเครือบริษัทเดียวกัน  หรือผู้ส่งออกที่มีสายการผลิตต่อเนื่องกัน  หรือ  ผู้ส่งออกที่มีเงื่อนไขจากลูกค้าให้ส่งออกโดยบรรจุพร้อมกับผู้ส่งออกรายอื่น  หรือกรณีสินค้าที่ต้องควบคุมอุณหภูมิ  เน่าเสียง่าย  เป็นต้น    
        + 1.3.2 ให้ผู้ส่งของออกซึ่งเป็นผู้ทำการบรรจุสินค้าทั้งหมดที่จะขนย้ายมายังด่านศุลกากร  หรือสนามบินที่เป็นด่านศุลกากรเพื่อการส่งของออก  เป็นผู้จัดทำข้อมูลใบกำกับการขนย้ายสินค้า และเป็นผู้ส่งข้อมูลใบกำกับการขนย้ายสินค้าสำหรับใบขนสินค้าขาออกที่บรรจุร่วมกันในตู้คอนเทนเนอร์เข้าสู่ระบบคอมพิวเตอร์ของศุลกากร  
        + 1.3.3 โดยผู้ส่งข้อมูลใบกำกับการขนย้ายดังกล่าวมีความรับผิดชอบต่อผู้ส่งของออกรายอื่นเช่นเดียวกับผู้รับผิดชอบการบรรจุที่อยู่ในเขตอารักขาศุลกากร   
2.  กรณีทำการบรรจุสินค้าในพาหนะแบบปิด  ให้ผู้รับผิดชอบการบรรจุทำการปิดผนึกประตูพาหนะที่ใช้ขนย้ายสินค้าด้วยวิธีที่ผู้รับผิดชอบการบรรจุกำหนดเมื่อบรรจุของขึ้นบนพาหนะแล้วเสร็จ 
3.  กรณีทำการบรรจุสินค้าขึ้นบนยานพาหนะแบบเปิด  ให้ผู้รับผิดชอบการบรรจุทำการคลุมผ้าใบหรือคลุมตาข่ายที่พาหนะที่ใช้ในการขนย้ายสินค้าแล้วใช้เชือกผูกประทับตราผนึกด้วยวิธีที่ผู้รับผิดชอบการบรรจุกำหนดเมื่อบรรจุของขึ้นบนพาหนะแล้วเสร็จ 
4.  กรณีทำการขนย้ายสินค้าที่ไม่อาจทำการชั่งน้ำหนักสินค้าขณะทำการขนถ่ายได้ในคราวเดียวกัน  เช่น  การขนถ่ายโดยเรือฉลอม  หรือโดยสายพานลำเลียง  หรือโดยทางท่อขนส่ง  เป็นต้น  ให้ผู้รับผิดชอบการบรรจุทำการขนถ่ายสินค้าเข้าสู่เรือค้าต่างประเทศที่ใช้ในการขนย้ายของนั้นออกนอกราชอาณาจักร  หรือให้ลำเลียงของทางท่อขนส่งออกไปนอกราชอาณาจักรทางบก  จนเสร็จสิ้นตามใบขนสินค้าขาออก   
{{< /summary >}}

{{< summary "ข้อ 49 การส่งข้อมูลใบกำกับการขนย้ายสินค้า " >}}

1.  ให้ผู้รับผิดชอบการบรรจุ  จัดทำข้อมูลใบกำกับการขนย้ายสินค้าตามมาตรฐานที่กรมศุลกากรกำหนด  แล้วเป็นผู้ส่งข้อมูลทางอิเล็กทรอนิกส์เข้าสู่ระบบคอมพิวเตอร์ของศุลกากร  ก่อนการขนย้ายของมายังด่านศุลกากร  หรือสนามบินที่เป็นด่านศุลกากรเพื่อการส่งออกไปนอกราชอาณาจักร  
    + 1.1.  กรณีการบรรจุสินค้าเข้าตู้คอนเทนเนอร์  ให้ผู้รับผิดชอบการบรรจุจัดทำข้อมูลใบกำกับการขนย้ายสินค้าตามปริมาณและน้ำหนักที่บรรจุจริงเป็นรายตู้คอนเทนเนอร์   
    + 1.2.  กรณีการบรรจุสินค้ารายหีบห่อและทำการขนส่งไปยังสนามบินที่เป็นด่านศุลกากรเพื่อการส่งออก  ให้ผู้รับผิดชอบการบรรจุจัดทำข้อมูลใบกำกับการขนย้ายสินค้าตามปริมาณและน้ำหนักที่ส่งออกจริงเป็นรายใบขนสินค้าขาออกทางอากาศยาน    
    + 1.3.  กรณีการบรรจุสินค้าในยานพาหนะและทำการขนส่งผ่านเขตแดนทางบก   ให้ผู้รับผิดชอบการบรรจุจัดทำข้อมูลใบกำกับการขนย้ายสินค้าตามบัญชีสินค้าที่ทำการบรรจุจริง เป็นรายยานพาหนะที่ใช้ในการขนย้ายสินค้า  และให้ใช้ใบกำกับการขนย้ายสินค้าดังกล่าวเป็นบัญชีสินค้า  แบบ  ศ.บ.  3  เพื่อแสดงในการกำกับการนำยานพาหนะที่ใช้ในการขนย้ายสินค้าผ่านเขตแดนทางบกออกไปนอกราชอาณาจักรด้วย  
    + 1.4.  กรณีการขนย้ายสินค้าโดยวิธีอื่น  เนื่องจากโดยสภาพของการขนย้ายสินค้า แล้วไม่อาจทำการชั่งน้ำหนักสินค้าขณะทำการขนถ่ายได้ในคราวเดียวกัน  เช่น  การขนถ่ายโดยเรือฉลอม   หรือโดยสายพานลำเลียง  หรือโดยทางท่อขนส่ง  เป็นต้น  ให้ผู้รับผิดชอบการบรรจุจัดทำข้อมูลใบกำกับการขนย้ายสินค้ากำกับตามรายใบขนสินค้าขาออก 
2.  ระบบคอมพิวเตอร์ของศุลกากรจะตรวจสอบความถูกต้องเบื้องต้นกับแฟ้มข้อมูลอ้างอิง และตรวจสอบเงื่อนไขความเสี่ยง  ถ้าพบข้อผิดพลาดระบบคอมพิวเตอร์ของกรมศุลกากรจะตอบรหัสข้อผิดพลาดกลับไปให้ผู้ส่งข้อมูล  ให้ผู้รับผิดชอบการบรรจุทำการแก้ไขข้อมูลและส่งข้อมูลแก้ไขข้อมูลใบกำกับการขนย้ายสินค้าเข้าสู่ระบบคอมพิวเตอร์ของศุลกากร   
3.  ถ้าไม่พบข้อผิดพลาดระบบคอมพิวเตอร์ของศุลกากร  จะกำหนดเลขที่ใบกำกับการขนย้ายสินค้าทางอิเล็กทรอนิกส์  จำนวนสิบสองหลัก  ให้ผู้ส่งข้อมูล 
4.  ผู้ส่งข้อมูลสามารถส่งข้อมูลทางอิเล็กทรอนิกส์เข้าสู่ระบบคอมพิวเตอร์ของศุลกากรเพื่อแก้ไขข้อมูลใบกำกับการขนย้ายสินค้าได้  ก่อนการขนย้ายสินค้าเข้าไปในสถานีรับบรรทุก  หรือก่อนผ่านจุดรับบรรทุกที่กำหนด  โดยไม่ต้องพิจารณาความผิด   
{{< /summary >}}

{{< summary "ข้อ 50 การกำกับการขนย้ายสินค้า" >}}
 
1.  ให้ผู้รับผิดชอบการบรรจุกำกับการขนย้ายสินค้าไปยังด่านศุลกากร  หรือสนามบินที่เป็นด่านศุลกากรที่ส่งออก  ดังนี้  
    + 1.1.  ในกรณีบรรจุสินค้าเข้าตู้คอนเทนเนอร์เพื่อการส่งออกให้ผู้รับผิดชอบการบรรจุดำเนินการ  เช่น  สั่งพิมพ์ใบกำกับการขนย้ายสินค้าจากระบบคอมพิวเตอร์  หรือทำสำเนาภาพถ่ายใบกำกับการขนย้ายสินค้า  หรือแสดงเลขที่ใบกำกับการขนย้ายสินค้าที่ระบบคอมพิวเตอร์ของศุลกากรได้กำหนดให้ในเอกสารอื่นใด  มอบให้พนักงานขับรถที่บรรทุกตู้คอนเทนเนอร์เพื่อกำกับสินค้าที่ทำการขนย้ายนั้น    
    + 1.2.  ในกรณีบรรจุสินค้าในพาหนะที่จะทำการขนส่งมายังสนามบินที่ส่งออก   ให้ผู้รับผิดชอบการบรรจุสั่งพิมพ์ใบกำกับการขนย้ายสินค้าจากระบบคอมพิวเตอร์  หรือทำสำเนาภาพถ่ายใบกำกับการขนย้ายสินค้า  หรือแสดงเลขที่ใบกำกับการขนย้ายสินค้าที่ระบบคอมพิวเตอร์ของศุลกากรได้กำหนดให้ในเอกสารอื่นใด  เพื่อแจ้งให้ผู้รับผิดชอบในการขนย้ายสินค้าทราบถึงเลขที่  ใบกำกับการขนย้ายสินค้าที่ระบบคอมพิวเตอร์ของศุลกากรได้กำหนดให้เพื่อกำกับสินค้าที่ทำการขนย้ายนั้น    
    + 1.3.  ในกรณีการบรรจุสินค้าในยานพาหนะเพื่อทำการขนส่งผ่านเขตแดนทางบก ให้ผู้รับผิดชอบการบรรจุดำเนินการสั่งพิมพ์ใบกำกับการขนย้ายสินค้าจากระบบคอมพิวเตอร์หรือทำสำเนาภาพถ่ายใบกำกับการขนย้ายสินค้า  แล้วมอบให้ผู้ควบคุมยานพาหนะเพื่อนำไปยื่นต่อจุดรับบรรทุกสินค้าที่กำหนด  และให้ใช้เป็นบัญชีสินค้า  แบบ  ศ.บ.  3  เพื่อยื่นต่อด่านพรมแดนในการนำยานพาหนะผ่านเขตแดนทางบกต่อไป 
    + 1.4.  ในกรณีการขนย้ายสินค้าโดยวิธีอื่น  เนื่องจากโดยสภาพของการขนย้ายสินค้า แล้วไม่อาจทำการชั่งน้ำหนักสินค้าขณะทำการขนถ่ายได้ในคราวเดียวกัน  ให้ผู้รับผิดชอบการบรรจุ สั่งพิมพ์ใบกำกับการขนย้ายสินค้าจากระบบคอมพิวเตอร์  หรือทำสำเนาภาพถ่ายใบกำกับการขนย้ายสินค้า  หรือแสดงเลขที่ใบกำกับการขนย้ายสินค้าที่ระบบคอมพิวเตอร์ของศุลกากรได้กำหนดให้ในเอกสารอื่นใด เพื่อแจ้งให้ผู้รับผิดชอบในการขนย้ายสินค้าทราบถึงเลขที่ใบกำกับการขนย้ายสินค้าที่ระบบคอมพิวเตอร์ของศุลกากรได้กำหนดให้ 
2.  หากด่านศุลกากร  หรือสนามบินที่เป็นด่านศุลกากรที่ส่งออกมีระบบตรวจสอบรหัสโดยใช้ความถี่วิทยุ  Radio  Frequency  Identification  :  RFID  ให้ผู้รับผิดชอบการบรรจุทำการติดอุปกรณ์ระบบตรวจสอบรหัสโดยใช้ความถี่วิทยุซึ่งมีข้อมูลใบกำกับการขนย้ายสินค้าที่ตู้คอนเทนเนอร์ หรือพาหนะที่ใช้ขนย้ายสินค้าหรือที่ที่สามารถสื่อสารกับตัวอ่านระบบตรวจสอบรหัสโดยใช้ความถี่วิทยุ  RFID  Reader  ได้   
{{< /summary >}}
{{< row_space >}}


##  ส่วนที่  3 การขนย้ายสินค้าผ่านสถานีรับบรรทุก  ณ  ด่านศุลกากร  หรือสนามบินที่เป็นด่านศุลกากร 

{{< summary "ข้อ 51 ก่อนการขนย้ายสินค้าเข้าไปในสถานีรับบรรทุก  หรือก่อนผ่านจุดรับบรรทุกที่กำหนดให้ผู้รับผิดชอบการบรรจุดำเนินการ  ดังนี้ " >}}

1.  กรณีบรรจุสินค้าเข้าตู้คอนเทนเนอร์เพื่อการส่งออก  ให้พนักงานขับรถที่บรรทุกตู้คอนเทนเนอร์ หรือยานพาหนะที่ใช้ในการขนย้ายสินค้าไปยังด่านศุลกากร  หรือสนามบินที่เป็นด่านศุลกากรที่ส่งออกดำเนินการชั่งน้ำหนักของตู้คอนเทนเนอร์ก่อนที่จะถึงสถานีรับบรรทุก 
2.  กรณีบรรจุสินค้าในพาหนะที่จะทำการขนส่งมายังสนามบินที่เป็นด่านศุลกากรที่ส่งออก ให้ผู้รับผิดชอบการบรรจุทำการชั่งน้ำหนักของสินค้าก่อนยื่นใบกำกับการขนย้ายสินค้า  ณ  จุดรับบรรทุกที่กำหนด   
3.  กรณีการบรรจุสินค้าในยานพาหนะเพื่อทำการขนส่งผ่านเขตแดนทางบก  หากจุดรับบรรทุกสินค้าที่กำหนดมีเครื่องชั่งน้ำหนักให้ผู้ควบคุมยานพาหนะดำเนินการชั่งน้ำหนักของสินค้าก่อนยื่นใบกำกับการ ขนย้ายสินค้า  ณ  จุดรับบรรทุกที่กำหนด  
4.  กรณีการขนย้ายสินค้าโดยวิธีอื่น  เนื่องจากโดยสภาพของการขนย้ายสินค้าแล้วไม่อาจทำการชั่งน้ำหนักสินค้าขณะทำการขนถ่ายได้ในคราวเดียวกัน  ให้ผู้รับผิดชอบการบรรจุดำเนินการขนย้ายสินค้า จนเสร็จสิ้นตามใบขนสินค้าขาออก 
{{< /summary >}}

{{< summary "ข้อ 52 ทำการชั่งน้ำหนักของตู้คอนเทนเนอร์หรือสินค้า  แล้วออกใบตรวจรับสภาพตู้สินค้าหรือใบชั่ง" >}}

> ข้อ 52 ให้ผู้ประกอบการทำเนียบท่าเรือ  ผู้ประกอบการสถานที่ที่ส่งออก  หรือผู้ประกอบการคลังสินค้า / ผู้ประกอบการเขตปลอดอากร  ณ  สนามบินที่เป็นด่านศุลกากรที่ส่งออก  ทำการชั่งน้ำหนักของตู้คอนเทนเนอร์หรือสินค้า  แล้วออกใบตรวจรับสภาพตู้สินค้าหรือใบชั่ง  Equipment  Interchange  Receipt  :  EIR  พร้อมกับบันทึกข้อมูลใบตรวจรับสภาพตู้สินค้าหรือใบชั่งสินค้าตามมาตรฐานที่กรมศุลกากรกำหนดเข้าสู่ระบบคอมพิวเตอร์ของศุลกากร  เพื่อใช้ประกอบการตัดบัญชีใบกำกับการขนย้ายสินค้าของศุลกากร 
{{< /summary >}}
{{< row_space >}}


## ส่วนที่  4 การตรวจสอบ  ณ  สถานีรับบรรทุก  

{{< summary "ข้อ 53 การตรวจสอบและตัดบัญชีใบกำกับการขนย้ายสินค้า" >}}
   
1.  ให้พนักงานขับรถหรือตัวแทนผู้รับผิดชอบการบรรจุแสดงใบกำกับการขนย้ายสินค้า  ถ้ามี  หรือแจ้งเลขที่ใบกำกับการขนย้ายสินค้าที่ระบบคอมพิวเตอร์ของกรมศุลกากรได้กำหนดให้  พร้อมแนบใบตรวจรับสภาพตู้หรือใบชั่งสินค้า  ถ้ามี  แก่พนักงานศุลกากรที่ประจำสถานีรับบรรทุกหรือจุดรับบรรทุกสินค้าที่กำหนดนั้น 
2.  พนักงานศุลกากรจะตรวจสอบเลขที่ใบกำกับการขนย้ายสินค้าที่ได้รับแจ้งว่ามีข้อมูลอยู่ในระบบคอมพิวเตอร์ของกรมศุลกากรแล้ว 
3.  ของที่จะนำผ่านสถานีรับบรรทุกหรือจุดรับบรรทุกสินค้าที่กำหนดต้องถูกต้องตรงตามข้อมูลใบกำกับการขนย้ายสินค้า  ดังนี้  
    + 3.1 ในกรณีบรรจุสินค้าเข้าตู้คอนเทนเนอร์  เลขที่ตู้คอนเทนเนอร์ที่จะนำผ่านสถานีรับบรรทุกหรือจุดรับบรรทุกสินค้าที่กำหนดต้องถูกต้องตรงตามข้อมูลใบกำกับการขนย้ายสินค้าในระบบคอมพิวเตอร์ของศุลกากรเท่านั้น    
    + 3.2 ในกรณีบรรจุสินค้าในพาหนะที่จะทำการขนส่งมายังสนามบินที่เป็นด่านศุลกากรที่ส่งออก  ในขณะที่จะนำสินค้าผ่านสถานีรับบรรทุกหรือจุดรับบรรทุกสินค้าที่กำหนด  ให้ผู้รับผิดชอบ การบรรจุแจ้งเลขที่  ใบตราส่งสินค้าทางอากาศยาน  Air  WayBill  ให้พนักงานศุลกากรทราบก่อนนำสินค้าผ่านสถานีรับบรรทุกหรือจุดรับบรรทุกสินค้าที่กำหนด    
    + 3.3 ในกรณีการบรรจุสินค้าในยานพาหนะเพื่อทำการขนส่งผ่านเขตแดนทางบก   เลขทะเบียนยานพาหนะที่บรรทุกสินค้ามายังด่านศุลกากรที่ส่งออก  หรือจุดรับบรรทุกที่กำหนดต้องถูกต้องตรงตามข้อมูลใบกำกับการขนย้ายสินค้าในระบบคอมพิวเตอร์ของศุลกากรเท่านั้น   
4.  การตรวจสอบตัดบัญชีใบกำกับการขนย้ายสินค้า   
    + 4.1 พนักงานศุลกากรจะตรวจสอบข้อมูลใบขนสินค้าขาออกที่ระบุเลขที่ไว้ในใบกำกับการขนย้ายสินค้าว่าอยู่ในเงื่อนไขความเสี่ยงที่ระบบคอมพิวเตอร์ของศุลกากรกำหนดว่ารับได้  แล้วทำการตัดบัญชีใบกำกับการขนย้ายสินค้าดังกล่าว  และอนุญาตให้นำสินค้าผ่านสถานีรับบรรทุกหรือจุดรับบรรทุกสินค้าที่กำหนดได้    
    + 4.2 กรณีที่ใช้ระบบตรวจสอบรหัสโดยใช้ความถี่วิทยุสำหรับติดตามรถขนส่งตู้คอนเทนเนอร์ หรือยานพาหนะที่ทำการขนย้ายสินค้า  และที่สถานีรับบรรทุกมีตัวอ่านระบบตรวจสอบรหัสโดยใช้ความถี่วิทยุ  เมื่อยานพาหนะที่ติดอุปกรณ์ระบบตรวจสอบรหัสโดยใช้ความถี่วิทยุวิ่งผ่านสถานีรับบรรทุกตัวอ่านข้อมูล จะอ่านข้อมูลที่ติดมากับตู้คอนเทนเนอร์หรือยานพาหนะที่ทำการขนย้ายสินค้านั้นเข้าระบบคอมพิวเตอร์ของศุลกากร  ถ้าข้อมูลถูกต้องตรงกันระบบคอมพิวเตอร์ของศุลกากรจะตัดบัญชีใบกำกับการขนย้ายสินค้าโดยอัตโนมัติ   
5.  ในวันทำการเดียวกันที่ทำการตัดบัญชีใบกำกับการขนย้ายสินค้า  ระบบคอมพิวเตอร์ของศุลกากรจะตอบกลับข้อมูลการตัดบัญชีใบกำกับการขนย้ายสินค้าไปให้ผู้ส่งข้อมูลใบขนสินค้าขาออกที่ปรากฏเลขที่ใบขนสินค้าในใบกำกับการขนย้ายสินค้านั้น  ทราบถึงการตัดบัญชีใบกำกับการขนย้ายสินค้าดังกล่าว   
{{< /summary >}}

{{< summary "ข้อ 54 การเปิดตรวจของขาออก" >}}

1.  กรณี  ของขาออกที่มีคำสั่ง  “ให้เปิดตรวจ”    
    + 1.1.  ของส่งออกที่ขนย้ายมายังสถานีหรือจุดรับบรรทุกติดเงื่อนไขความเสี่ยงที่ต้องตรวจสอบพิกัด  ราคา  และของ  
    + 1.2.  กรณี  ผู้ส่งของออกมีความประสงค์ขอให้เปิดตรวจของที่จะส่งออก  ให้จัดทำคำร้องขอยื่นต่อหัวหน้าหน่วยงานบริการศุลกากร  ณ  ด่านศุลกากร  หรือสนามบินที่เป็นด่านศุลกากรที่ส่งออก  ก่อนการขนย้ายของเข้าไปในสถานีรับบรรทุกหรือก่อนผ่านจุดรับบรรทุกที่กำหนด  เพื่อพิจารณาอนุมัติเป็นการเฉพาะราย 
2.  การตรวจสอบพิกัด  ราคา  และของ  ให้เป็นไปตามหลักเกณฑ์ในเรื่องการกำหนดพิกัดอัตราศุลกากรและการกำหนดราคาศุลกากร  
    + 2.1 ระบบคอมพิวเตอร์ของศุลกากรจะแจ้งให้พนักงานศุลกากรหน่วยงานบริการศุลกากรประจำสถานีรับบรรทุกหรือจุดรับบรรทุกสินค้าทราบถึงเลขที่ใบขนสินค้าขาออกที่ติดเงื่อนไขความเสี่ยง  และกำหนดชื่อพนักงานศุลกากรที่จะทำการตรวจของโดยอัตโนมัติ    
    + 2.2 ระบบคอมพิวเตอร์ของศุลกากรจะตอบกลับข้อมูลการตัดบัญชีใบกำกับการขนย้ายสินค้า ไปให้ผู้ส่งข้อมูลใบขนสินค้าขาออกทราบถึงการตัดบัญชีใบกำกับการขนย้ายสินค้าและการให้เปิดตรวจเพื่อมาติดต่อหน่วยงานบริการศุลกากร  ณ  ด่านศุลกากร  หรือสนามบินที่เป็นด่านศุลกากรที่ส่งออกต่อไป  
    + 2.3 พนักงานศุลกากรจะแจ้งให้พนักงานขับรถทราบ  และนำรถบรรทุกคอนเทนเนอร์ หรือยานพาหนะที่ใช้ในการขนย้ายสินค้าไปยังจุดตรวจสินค้า  เพื่อปฏิบัติตามคำสั่งการตรวจแล้วแต่กรณี   
3.  เมื่อตรวจสอบพิกัด  ราคา  และของแล้วเสร็จพนักงานศุลกากรจะทำการบันทึกการตรวจ ในระบบคอมพิวเตอร์ของศุลกากร   
{{< /summary >}}

{{< summary "ข้อ 55 ของส่งออกทางไปรษณีย์" >}}

1.  เมื่อตรวจของที่จะส่งแล้ว  หน่วยงานตรวจปล่อยต้องควบคุมให้ผู้ส่งของออกทำการบรรจุ และผูกมัดห่อสิ่งของให้แน่นหนาแข็งแรงเหมาะแก่การส่งออกโดยทางไปรษณีย์   
2.  แล้วบันทึกบนหีบห่อว่าเป็นของส่งออกตามใบขนสินค้าขาออกฉบับใด  ตรวจปล่อยเมื่อใดและประทับตราด่านศุลกากรไปรษณีย์ 
3.  เมื่อที่ทำการไปรษณีย์ได้รับฝากส่งเรียบร้อยแล้ว  พนักงานศุลกากรจะทำการบันทึกการตรวจในระบบคอมพิวเตอร์ของศุลกากร   
{{< /summary >}}
{{< row_space >}}

## ส่วนที่  5 การดำเนินการในกระบวนการศุลกากรในการส่งออก 
 
{{< summary "ข้อ 56 ให้ผู้นำของออกดำเนินการในกระบวนการทางศุลกากรให้ครบถ้วนก่อนการตัดบัญชีใบกำกับการขนย้ายสินค้า" >}}

> ข้อ 56 ให้ผู้นำของออกดำเนินการในกระบวนการทางศุลกากรให้ครบถ้วนก่อนการตัดบัญชีใบกำกับการขนย้ายสินค้า  ณ  สถานีรับบรรทุก  หรือจุดรับบรรทุกที่กำหนด 

1.  กรณีใบขนสินค้าขาออกที่มีคำสั่งยกเว้นการตรวจ    
    + 1.1.  กรณีสามารถดำเนินกระบวนการทางศุลกากรโดยระบบการให้บริการเบ็ดเสร็จ ณ  จุดเดียวได้  และหน่วยงานที่มีอำนาจตามกฎหมายในการควบคุมการนำเข้า/ส่งออก  ได้ส่งผ่านข้อมูลการอนุมัติ / อนุญาตเข้าสู่ระบบคอมพิวเตอร์ของศุลกากรโดยผ่านระบบการให้บริการเบ็ดเสร็จ  ณ  จุดเดียว   แล้วระบบคอมพิวเตอร์ของศุลกากรจะทำการบันทึกผลการปล่อยของและข้อมูลเลขที่การอนุมัติ/อนุญาตไว้  โดยผู้ส่งของออกไม่ต้องยื่นเอกสารในรูปเอกสารให้ศุลกากรอีก  
    + 1.2.  กรณีไม่สามารถดำเนินกระบวนการทางศุลกากรโดยระบบการให้บริการเบ็ดเสร็จ  ณ  จุดเดียวได้    
        + 1.2.1 กรณีการอนุมัติ / อนุญาตให้กับของที่ส่งออกตามบัญชีราคาสินค้าที่ส่งออกเป็นรายครั้ง  ให้ผู้ส่งของออกนำเอกสารในรูปแบบเอกสาร  เช่น  เอกสารแสดงการได้รับสิทธิพิเศษต่าง ๆ  ใบอนุญาต / ใบทะเบียน / หนังสืออนุญาตตามเงื่อนไขของกฎหมายที่เกี่ยวข้อง  ยื่นต่อหน่วยควบคุมทางศุลกากรของด่านศุลกากร  หรือสนามบินที่เป็นด่านศุลกากรสุดท้ายที่ส่งของออกไปนอกราชอาณาจักร  ภายในสิบห้าวัน  นับแต่วันตัดบัญชีใบกำกับการขนย้ายสินค้า    
        + 1.2.2 กรณีการอนุมัติ / อนุญาตให้กับของที่ส่งออกตามปริมาณที่กำหนดไว้ หรือเป็นรายงวด / รายปี  หรือตามใบขนสินค้าขาออกมากกว่าหนึ่งฉบับ    
            + 1.  ให้ผู้ส่งออกยื่นเอกสารในรูปเอกสาร  ณ  จุดรับรองใบขนสินค้า  ขาออกของด่านศุลกากร  หรือสนามบินที่เป็นด่านศุลกากรสุดท้ายที่ได้ทำการส่งของออกไปนอกราชอาณาจักร  ภายในสิบห้าวัน  นับแต่วันตัดบัญชีใบกำกับการขนย้ายสินค้า   
            + 2.  เพื่อให้พนักงานศุลกากรหน่วยงานบริการศุลกากรตรวจสอบข้อมูลใบขนสินค้าขาออกจากระบบคอมพิวเตอร์ของศุลกากรกับเอกสารในรูปเอกสารดังกล่าว  และรับรองปริมาณการส่งออกตามใบขนสินค้าขาออกไว้ในเอกสารดังกล่าว  พร้อมลงชื่อและวันเดือนปีกำกับไว้ด้วย   
            + 3.  กรณีใบอนุญาตที่เป็นการตัดงวดสุดท้าย  ให้หน่วยงานบริการศุลกากรจัดส่งให้หน่วยงานเจ้าของใบอนุญาตต่อไป    
            + 4.  ให้ผู้ส่งของออกจัดทำสำเนาเอกสารที่รับรองปริมาณการส่งออกแล้ว พร้อมรับรองสำเนาถูกต้อง  ยื่นต่อหน่วยควบคุมทางศุลกากรทุกครั้งที่มีการส่งของออก  
    + 1.3.  กรณียื่นเอกสารในรูปแบบเอกสารต่อหน่วยควบคุมทางศุลกากรภายหลังสิบห้าวัน นับแต่วันตัดบัญชีใบกำกับการขนย้ายสินค้า  พนักงานศุลกากรจะพิจารณาความผิดกรณีไม่ยื่นเอกสาร ในรูปแบบเอกสารในเวลาอันควร  
    + 1.4.  ให้หน่วยงานควบคุมทางศุลกากร  เป็นผู้รวบรวมใบอนุญาต  หรือใบรับรองการส่งออก  หรือเอกสารอื่นใดที่ได้รับอนุมัติ  อนุญาต  หรือดำเนินการใด ๆ  ตามกฎหมายอื่นที่เกี่ยวข้องกับการศุลกากร  เพื่อจัดเก็บไว้เป็นหลักฐานในการตรวจสอบภายหลังการตรวจปล่อยต่อไป 

2.  กรณีใบขนสินค้าขาออกที่มีคำสั่งให้เปิดตรวจเพื่อตรวจสอบพิกัด  ราคา  และของ    
    + 2.1 กรณีสามารถดำเนินกระบวนการทางศุลกากรโดยระบบการให้บริการเบ็ดเสร็จ   ณ  จุดเดียวได้  ผู้ส่งของออกไม่ต้องยื่นเอกสารให้ศุลกากรอีก  
    + 2.2 กรณีไม่สามารถดำเนินกระบวนการทางศุลกากรโดยระบบการให้บริการเบ็ดเสร็จ ณ  จุดเดียวได้  ให้ผู้ส่งของออกนำเอกสาร  เช่น  เอกสารแสดงการได้รับสิทธิพิเศษต่าง ๆ  ใบอนุญาต / ใบทะเบียน / หนังสืออนุญาตตามเงื่อนไขของกฎหมายที่เกี่ยวข้อง  ยื่นต่อพนักงานศุลกากรขณะทำการตรวจของที่ส่งออกนั้น 
{{< /summary >}}
{{< row_space >}}

## ส่วนที่  6 การรับบรรทุกของส่งออก  

{{< summary "ข้อ 57 การรับบรรทุกของที่ส่งออก" >}}
 

1.  เมื่อได้มีการตัดบัญชีใบกำกับการขนย้ายแล้ว  ระบบคอมพิวเตอร์ของศุลกากรจะเปลี่ยนสถานะใบขนสินค้าขาออกเป็น  “ใบขนสินค้าที่พร้อมรับบรรทุก”  โดยอัตโนมัติ   
2.  เมื่อมีการส่งออกไปนอกราชอาณาจักรแล้ว  พนักงานศุลกากรจะบันทึกข้อมูลวันที่ส่งออกจริงในระบบคอมพิวเตอร์ของศุลกากร  
    + 2.1 ในกรณีการขนย้ายของโดยเรือ  ณ  ท่าเรือที่ส่งออกจะบันทึกข้อมูลชื่อเรือ  วันเรือออก เมื่อมีการรายงานเรือออกไปนอกราชอาณาจักรแล้ว  
    + 2.2 ในกรณีการขนย้ายของโดยอากาศยาน  ณ  สนามบินที่เป็นด่านศุลกากร  อากาศยาน จะบันทึกข้อมูลเที่ยวบินและวันที่อากาศยานออกเมื่อมีการรายงานอากาศยานออกไปนอกราชอาณาจักรแล้ว  
    + 2.3 ในกรณีการขนย้ายของโดยยานพาหนะทางบก  จะบันทึกข้อมูลยานพาหนะออกไปนอกราชอาณาจักร  เมื่อผู้ควบคุมยานพาหนะยื่นใบกำกับการขนย้ายสินค้าโดยให้ใช้เป็นบัญชีสินค้า   แบบ  ศ.บ.3  ต่อด่านพรมแดนในการนำยานพาหนะผ่านเขตแดนทางบก  
    + 2.4 ในกรณีการขนย้ายของโดยรถไฟ  จะบันทึกข้อมูลเที่ยวที่และวันที่ที่รถไฟออกไปนอกราชอาณาจักร  เมื่อมีการรายงานรถไฟออกไปนอกราชอาณาจักรแล้ว  
    + 2.5 ในกรณีการขนย้ายสินค้าโดยวิธีอื่น  เช่น  โดยทางท่อขนส่ง  ทางสายส่งไฟฟ้า  จะบันทึกข้อมูลวันที่ส่งออกตามรายงานการส่งของออกไปนอกราชอาณาจักร 
3.  ระบบคอมพิวเตอร์ของศุลกากรจะทำการประมวลผลการรับบรรทุกโดยอัตโนมัติตามเวลา ที่กำหนดไว้ 
4.  ในวันทำการเดียวกันระบบคอมพิวเตอร์ของศุลกากรจะตอบกลับข้อมูลที่ทำการประมวลผล การรับบรรทุกไปให้ผู้ส่งข้อมูลใบขนสินค้าขาออกนั้น  ทราบถึงการรับบรรทุกสินค้าดังกล่าว   
{{< /summary >}}
{{< row_space >}}

## ส่วนที่  7 การขอแก้ไขข้อมูลการส่งออก 
 
{{< summary "ข้อ 58 ในกรณีที่พบว่าข้อมูลที่เข้าสู่ระบบคอมพิวเตอร์ของศุลกากรแล้วมีความผิดพลาด  คลาดเคลื่อนไม่ตรงตามความจริง  ให้แจ้งพนักงานศุลกากรทราบโดยพลัน" >}}
 
1.  กรณีที่มีการเปลี่ยน  ชื่อเรือ  เที่ยวเรือ  ชื่ออากาศยาน  หรือเที่ยวบิน  โดยไม่เปลี่ยนเขตท่าที่จะขนถ่ายตู้สินค้าลงเรือหรือไม่เปลี่ยนคลังสินค้า 
    + 1.1.  ให้ตัวแทนเรือหรือตัวแทนอากาศยานจัดทำคำร้องขอแก้ไขเปลี่ยนแปลง  ยื่นต่อพนักงานศุลกากรหน่วยงานบริการศุลกากรของทำเนียบท่าเรือหรือคลังสินค้าที่ส่งออกนั้น   
    + 1.2.  เมื่อพนักงานศุลกากรพิจารณาและทำการแก้ไขข้อมูลแล้ว  ระบบคอมพิวเตอร์ของศุลกากรจะเก็บข้อมูลก่อนการแก้ไขและข้อมูลหลังการแก้ไข  พร้อมชื่อพนักงานศุลกากรผู้ทำการแก้ไข  โดยไม่ต้องมีการพิจารณาความผิด 
2.  กรณีที่มีการเปลี่ยน  เขตท่าที่จะขนถ่ายตู้สินค้าลงเรือ  คลังสินค้าที่จะบรรทุกขึ้นอากาศยาน  ท่าเรือที่จะส่งออก  สถานที่ที่จะส่งออก  หรือสนามบินที่เป็นด่านศุลกากร  ที่จะส่งออก    
    + 2.1 ให้ผู้รับผิดชอบการบรรจุจัดทำคำร้องขอแก้ไขเปลี่ยนแปลง  ยื่นต่อพนักงานศุลกากร  ณ  หน่วยงานบริการนั้น ๆ  เพื่อยกเลิกเลขที่ใบกำกับการขนย้ายสินค้าออกจากระบบคอมพิวเตอร์ของศุลกากรและแก้ไขสถานะของใบขนสินค้าเป็นใบขนสินค้าที่ยังมิได้ตัดบัญชีใบกำกับการขนย้าย  
    + 2.2 เมื่อพนักงานศุลกากรพิจารณาอนุญาตและทำการแก้ไขข้อมูลแล้ว  ให้ผู้รับผิดชอบการบรรจุส่งข้อมูลใบกำกับการขนย้ายสินค้าที่ถูกต้องมาใหม่  โดยไม่ต้องมีการพิจารณาความผิด 
3.  กรณีที่ต้องการขอเปิดตู้สินค้า  เพื่อเปลี่ยนถ่ายตู้สินค้าใหม่หรือเพื่อทำการอย่างหนึ่งอย่างใด ในเขตด่านศุลกากรจะขนถ่ายตู้สินค้าลงเรือ  คลังสินค้าที่จะบรรทุกขึ้นอากาศยาน    
    + 3.1 ให้ผู้รับผิดชอบการบรรจุจัดทำคำร้องขอแก้ไขเปลี่ยนแปลง  โดยให้ผู้ประกอบการทำเนียบท่าเรือ  ผู้ประกอบการสถานที่  หรือผู้ประกอบการคลังสินค้า  ณ  สนามบินที่เป็นด่านศุลกากร  ลงชื่อรับรองในคำร้องด้วย  แล้วยื่นต่อพนักงานศุลกากร  ณ  หน่วยงานบริการนั้น ๆ    
    + 3.2 ให้พนักงานศุลกากรหน่วยงานบริการศุลกากรร่วมกับพนักงานศุลกากร   หน่วยควบคุมทางศุลกากรทำการกำกับควบคุมการเปิดตู้สินค้า  เพื่อทำการเปลี่ยนถ่ายสินค้าเข้าตู้คอนเทนเนอร์ใหม่  หรือการดำเนินการอื่นใดจนเสร็จสิ้น    
    + 3.3 เมื่อดำเนินการแล้วเสร็จ  ให้พนักงานศุลกากรหน่วยงานบริการศุลกากรทำการแก้ไขข้อมูลในระบบคอมพิวเตอร์ของศุลกากรให้ถูกต้อง  ระบบคอมพิวเตอร์จะเก็บข้อมูลก่อนการแก้ไข และข้อมูลหลังการแก้ไข  พร้อมชื่อพนักงานศุลกากรผู้ทำการแก้ไข  โดยไม่ต้องมีการพิจารณาความผิด 
4.  กรณีสินค้าที่ส่งออกไปนอกราชอาณาจักรไม่ครบตามจำนวน  Short  Packing    
    + 4.1 ภายในสิบวันนับแต่วันตัดบัญชีใบกำกับการขนย้ายสินค้า  ผู้ส่งของออกสามารถส่งข้อมูลอิเล็กทรอนิกส์เข้าสู่ระบบคอมพิวเตอร์ของศุลกากรเพื่อแก้ไขข้อมูลรายการของสินค้าที่ไม่ได้ส่งออก  และยืนยันปริมาณหรือจำนวนหีบห่อสินค้าที่ส่งออกให้ถูกต้องตรงตามความเป็นจริงได้โดยไม่ต้องพิจารณาความผิด  
    + 4.2 การขอแก้ไขข้อมูลรายการของสินค้าที่ไม่ได้ส่งออก  และยืนยันปริมาณหรือจำนวนหีบห่อสินค้าที่ส่งออกภายหลังสิบวัน  นับแต่วันตัดบัญชีใบกำกับการขนย้ายสินค้าให้    
        + 4.2.1 ให้ผู้ส่งของออกจัดทำคำร้องเพื่อแจ้งรายการของสินค้าที่ไม่ได้ส่งออก และยืนยันปริมาณหรือจำนวนหีบห่อสินค้าที่ส่งออกให้ถูกต้องตรงตามความเป็นจริงพร้อมแนบเอกสารที่เกี่ยวข้อง  ยื่นต่อหน่วยควบคุมทางศุลกากรเพื่อพิจารณาเป็นการเฉพาะราย  
        + 4.2.2 พนักงานศุลกากรจะพิจารณาคำร้องพร้อมการพิจารณาความผิด  กรณีที่พิจารณาอนุญาตให้ทำการแก้ไขข้อมูล  และระบบคอมพิวเตอร์ของศุลกากรจะเก็บข้อมูลก่อนการแก้ไขและข้อมูลหลังการแก้ไข  พร้อมชื่อพนักงานศุลกากรผู้ทำการแก้ไขดังกล่าว   
5.  กรณีเป็นสินค้าเทกองในลักษณะ  Bulk  Cargo  ซึ่งการขนย้ายสินค้ากระทำโดยวิธีอื่น  หรือต้องตรวจสอบปริมาณโดยวิธีวัดระดับเรือ  Draft  Survey    
    + 5.1 ภายในสิบวันนับแต่วันตัดบัญชีใบกำกับการขนย้ายสินค้า  ผู้ส่งของออกสามารถจัดทำคำร้องเพื่อแจ้งรายการของสินค้าที่ไม่ได้ส่งออก  และยืนยันปริมาณหรือจำนวนหีบห่อสินค้าที่ส่งออกให้ถูกต้องตรงตามความเป็นจริงพร้อมแนบเอกสารที่เกี่ยวข้อง  ยื่นต่อหน่วยงานบริการศุลกากรเพื่อพิจารณาอนุญาต  เมื่อพนักงานศุลกากรพิจารณาอนุญาตและทำการแก้ไขข้อมูลแล้ว   ระบบคอมพิวเตอร์ของศุลกากรจะเก็บข้อมูลก่อนการแก้ไขและข้อมูลหลังการแก้ไข  พร้อมชื่อพนักงานศุลกากรผู้ทำการแก้ไข  โดยไม่ต้องมีการพิจารณาความผิด  
    + 5.2 การแจ้งรายการของสินค้าที่ไม่ได้ส่งออก  และยืนยันปริมาณหรือจำนวนหีบห่อสินค้าที่ส่งออกให้ถูกต้องตรงตามความเป็นจริงภายหลังสิบวันนับแต่วันตัดบัญชีใบกำกับการขนย้ายสินค้า   พนักงานศุลกากรจะพิจารณาคำร้องพร้อมการพิจารณาความผิด  กรณีที่พิจารณาอนุญาตให้ทำการแก้ไขข้อมูลระบบคอมพิวเตอร์ของศุลกากรจะเก็บข้อมูลก่อนการแก้ไขและข้อมูลหลังการแก้ไข  พร้อมชื่อพนักงานศุลกากรผู้ทำการแก้ไขดังกล่าว   
6.  กรณีขอตรวจรับสินค้ากลับคืน  หรือการยกเลิกการส่งออก    
    + 6.1 กรณีตรวจรับสินค้ากลับคืนบางส่วน  เนื่องจากส่งออกไม่ครบจำนวน    
        + 6.1.1 ให้ผู้ส่งของออกจัดทำคำร้องเพื่อแจ้งรายการของสินค้าที่ไม่ได้ส่งออก และยืนยันปริมาณหรือจำนวนหีบห่อสินค้าที่ส่งออกให้ถูกต้องตรงตามความเป็นจริงพร้อมแนบเอกสารที่เกี่ยวข้อง  ยื่นต่อหน่วยควบคุมทางศุลกากรเพื่อพิจารณาอนุญาต  
        + 6.1.2 เมื่อพนักงานศุลกากรตรวจสอบว่ามีการแก้ไขข้อมูลรายการของสินค้าที่ไม่ได้ส่งออกแล้ว  ให้พิจารณาอนุญาตให้รับสินค้ากลับคืนได้  โดยไม่ต้องมีการพิจารณาความผิด  
    + 6.2 กรณียกเลิกการส่งออกและขอตรวจรับสินค้ากลับคืนทั้งหมด  
        + 6.2.1 ให้ผู้ส่งของออกจัดทำคำร้องเพื่อยกเลิกการส่งออกและขอตรวจรับสินค้ากลับคืน  ยื่นต่อหน่วยควบคุมทางศุลกากรเพื่อพิจารณาอนุญาต  
        + 6.2.2 ให้พนักงานศุลกากรบันทึกข้อมูลการยกเลิกเลขที่ใบขนสินค้าฉบับนั้น ออกจากระบบก่อนอนุญาตให้ตรวจรับกลับคืนทั้งหมด  โดยไม่ต้องมีการพิจารณาความผิด 
7.  กรณีขอให้เพิ่มเติมข้อมูลเลขที่ใบขนสินค้าขาออกเพื่อรับรองการส่งออก  
    + 7.1 ให้ผู้ส่งของออกจัดทำคำร้อง  ยื่นต่อหน่วยควบคุมทางศุลกากรในกรณีของที่ส่งออก ได้ผ่านสถานีรับบรรทุกหรือจุดรับบรรทุกสินค้าที่กำหนดแล้ว  แต่ผู้รับผิดชอบการบรรจุมิได้จัดส่งข้อมูลเลขที่ใบขนสินค้าขาออกของผู้ส่งของออกมาเพื่อทำการตัดบัญชีใบกำกับการขนย้ายสินค้า    
    + 7.2 หากพนักงานศุลกากรพิจารณาอนุญาตให้รับรองการส่งออกเป็นการเฉพาะรายแล้ว  ในการพิจารณาความผิดให้ดำเนินการกับผู้ส่งข้อมูลใบกำกับการขนย้ายสินค้า  และให้ผ่อนผันการปรับแก่ผู้ส่งของออก   
8.  การขอแก้ไขข้อมูลใบขนสินค้าในเรื่องอื่น ๆ  ภายหลังการส่งออก  ให้ผู้ส่งของออกจัดทำคำร้องขอแก้ไข  ยื่นต่อหน่วยงานบริการศุลกากรที่ทำการส่งออก  เพื่อพิจารณาความผิดที่เกี่ยวข้อง และพิจารณาอนุญาตเป็นการเฉพาะเป็นราย ๆ  ไป  แล้วพนักงานศุลกากรจะทำการแก้ไขข้อมูลในระบบคอมพิวเตอร์ของศุลกากรต่อไป    
{{< /summary >}}