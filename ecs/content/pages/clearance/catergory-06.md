---
linktitle: 6 - การยื่นรายงานการนำของออก 
# Page metadata.
title: หมวดที่  6 การยื่นรายงานการนำของออก 
date: "2021-07-28T00:00:00Z"
lastmod: "2021-07-28T00:00:00Z"
draft: false  # Is this a draft? true/false
toc: false # Show table of contents? true/false
type: series  # Do not modify.
categories: ["การปฏิบัติพิธีการศุลกากร"]
tags: ["การยื่นรายงานการนำของออก"]
authors: ["admin"]

# Add menu entry to sidebar.
# - name: Declare this menu p as a parent with ID `name`.
# - weight: Position of link in menu.
menu:
  clearance:
    parent : การปฏิบัติพิธีการศุลกากร
    weight: 6

weight: 6
---

{{< toc >}}

{{<hint success>}}
 **ข้อ 59 ให้ผู้รับผิดชอบในการขนส่งของออกไปนอกราชอาณาจักร  ทำการรายงานการนำของออกไปนอกราชอาณาจักร**   
{{< /hint>}}
{{< row_space >}}
## ส่วนที่  1 การรายงานเรือออกและการยื่นบัญชีสินค้าสำหรับเรือ 

{{< summary "ข้อ 60 ให้ตัวแทนเรือดำเนินการเกี่ยวกับการรายงานเรือออก" >}}

> **ข้อ 60** ให้ตัวแทนเรือดำเนินการเกี่ยวกับการรายงานเรือออก  การอนุญาตพิเศษให้ขนสินค้าขาออกบรรทุกลงในเรือ  การยื่นบัญชีสินค้าสำหรับเรือขาออกทางอิเล็กทรอนิกส์  และกรณีเรือแวะบรรทุกสินค้าขาออกหลายท่า  ดังต่อไปนี้ 

1.	การรายงานเรือออกและการยื่นบัญชีสินค้าสำหรับเรือทางอิเล็กทรอนิกส์ การรายงานเรือออกและการยื่นบัญชีสินค้าสำหรับเรือทางอิเล็กทรอนิกส์  สามารถกระทำได้โดยวิธีการทางอิเล็กทรอนิกส์  โดยส่งข้อมูลอิเล็กทรอนิกส์พร้อมลงลายมือชื่ออิเล็กทรอนิกส์  (Digital  Signature)  ของเจ้าของลายมือชื่อ  ผ่านบุคคลที่เป็นสื่อกลางผู้ให้บริการรับส่งข้อมูลทางอิเล็กทรอนิกส์  (Value  Added  Network  Services:  VANS)  เข้าสู่ระบบคอมพิวเตอร์ของศุลกากรทางอิเล็กทรอนิกส์ ตามมาตรฐานที่กรมศุลกากรกำหนด  (ebXML/  XML  Format)  เสมือนการจัดทำ  ยื่น  ส่ง  รับเอกสาร  และการลงลายมือชื่อในกระดาษและถือว่าเป็นการยื่นรายงานเรือออกทางอิเล็กทรอนิกส์และการยื่นบัญชีสินค้าสำหรับเรือ  โดยให้ผู้รายงานยานพาหนะออก  หรือตัวแทนผู้รับมอบอำนาจจากนายเรือ   จัดทำข้อมูลรายงานเรือออกและการยื่นบัญชีสินค้าสำหรับเรือตามมาตรฐานที่กรมศุลกากรกำหนดและเป็นผู้ส่งข้อมูลทางอิเล็กทรอนิกส์เข้าสู่ระบบคอมพิวเตอร์ของศุลกากร  เมื่อระบบคอมพิวเตอร์ของศุลกากรผู้รับข้อมูลได้ทำการตอบรับข้อมูลอิเล็กทรอนิกส์นั้นในการปฏิบัติพิธีการ  ถือเป็นการยื่นเอกสารนั้น ๆ  ตามกฎหมายว่าด้วยศุลกากรและกฎหมายอื่นที่เกี่ยวข้องกับพิธีการศุลกากรแล้ว  ระบบ  NSW  จะทำหน้าที่กระจายข้อมูลให้ทั้งสี่หน่วยงาน  คือ  กรมศุลกากร  กรมเจ้าท่าท่าเรือกรุงเทพ  และท่าเรือแหลมฉบัง  เป็นการบูรณาการข้อมูลภาครัฐและภาคเอกชนให้สามารถแลกเปลี่ยนเชื่อมโยงกันได้  ดังนี้ 
2.	การรายงานเรือออก  
    + 2.1.	ก่อนขนสินค้าขาออกบรรทุกลงเรือหรือก่อนเรือออก  ให้ผู้รายงานยานพาหนะออก หรือตัวแทนผู้รับมอบอำนาจจากนายเรือจัดทำข้อมูลการรายงานเรือออกไปนอกราชอาณาจักรและการขออนุญาตพิเศษในการขนสินค้าลงเรือ  (Vessel  Schedule  :  VSED)  ตามมาตรฐานที่กรมศุลกากรกำหนด และส่งข้อมูลทางอิเล็กทรอนิกส์ล่วงหน้ายี่สิบสี่ชั่วโมง  ผ่านระบบ  NSW  เข้าสู่ระบบคอมพิวเตอร์ของศุลกากร 
    + 2.2.	ระบบคอมพิวเตอร์ของศุลกากรจะตรวจสอบความถูกต้องเบื้องต้นกับแฟ้มข้อมูลอ้างอิง  และกับข้อมูลการอนุมัติ / อนุญาตตามกฎหมายที่เกี่ยวข้อง  หากไม่พบข้อผิดพลาด  ข้อมูลต้องถูกต้องไม่มีข้อผิดพลาดทุกรายการ  ระบบคอมพิวเตอร์ของศุลกากรจึงถือว่า  Accept  และจะกำหนดเลขที่รับรายงานเรือออก  (Receive  Control  Number)  ให้อัตโนมัติ  โดยยานพาหนะหนึ่งลำต่อหนึ่งเลขที่รับรายงานเรือออก  (Receive  Control  Number)  และแจ้งเลขที่รับรายงานเรือออก  (Receive  Control  Number)  กลับไปยังผู้รายงานยานพาหนะออกหรือตัวแทนผู้รับมอบอำนาจจากนายเรือ   หากพบข้อผิดพลาดระบบคอมพิวเตอร์ของศุลกากรจะตอบรหัสข้อผิดพลาดทุกข้อกลับไปให้ผู้ส่งข้อมูล  (ตาม  XML  User)  ในคราวเดียว  ตามรายการที่พบข้อผิดพลาด  ให้ผู้รายงานยานพาหนะออก หรือตัวแทนผู้รับมอบอำนาจจากนายเรือทำการแก้ไขข้อมูลและส่งข้อมูลเฉพาะที่แก้ไขใหม่เข้าสู่ระบบคอมพิวเตอร์ของศุลกากร  เมื่อระบบคอมพิวเตอร์ของศุลกากรรับข้อมูลรายงานเรือออก  ถือเป็นการออกใบปล่อยเรือและจะแจ้งกลับเลขที่รับรายงานเรือออก  (Receive  Control  Number  :  RCN)   ให้ผู้รายงานยานพาหนะออก  หรือตัวแทนผู้รับมอบอำนาจจากนายเรือทราบ  ถือเป็นการอนุญาตพิเศษ ให้ขนสินค้าขาออกบรรทุกลงในเรือได้  และถือเป็นการลงรายงานเรือในสมุดรายงานเรือออกและยื่นใบสำแดงรายการเรือออกแล้ว    
    + 2.3.	ให้ผู้รายงานยานพาหนะออกหรือตัวแทนผู้รับมอบอำนาจจากนายเรือจัดทำข้อมูล วันเรือออกจริงและเวลาที่เรือออกจากเขตท่า  (Actual  Date,  Actual  Time)  ตามมาตรฐานที่กรมศุลกากรกำหนด  และส่งข้อมูลทางอิเล็กทรอนิกส์  ผ่านระบบ  NSW  เข้าสู่ระบบคอมพิวเตอร์ของศุลกากร  โดยต้องส่งข้อมูลรายงานเรือออกจริงภายใต้  Reference  Number  เดิมเท่านั้น  โดยแจ้งวันและเวลาที่เรือออกจากเขตท่าจริง  (Actual  Date  Actual  Time)  ภายใต้เลขที่รับรายงานเรือออก ที่ได้รับตอนรายงานเรือออกครั้งแรก  หากไม่พบข้อผิดพลาดจะตอบ  Accept  ด้วยข้อความ  “VESSEL  CLOSED / ACTUAL  DATE  ACCEPT”  
    + 2.4.	ให้ผู้รายงานยานพาหนะออก  หรือตัวแทนผู้รับมอบอำนาจจากนายเรือชำระค่าธรรมเนียม  ใบปล่อยเรือ  และค่าธรรมเนียมประภาคาร  
    + 2.5.	การแก้ไข  การยกเลิกข้อมูลรายงานเรือออก  
        + 2.5.1.	ภายในยี่สิบสี่ชั่วโมงก่อนถึงวันที่และเวลาที่แจ้งไว้ในข้อมูลการรายงานเรือออกจริง  ให้ผู้รายงานยานพาหนะออกหรือตัวแทนผู้รับมอบอำนาจจากนายเรือ  ส่งข้อมูลแก้ไขเข้าสู่ระบบคอมพิวเตอร์ของศุลกากรได้  โดยไม่ต้องพิจารณาความผิด   ถ้าเกินกำหนดเวลาตามวรรคแรกแต่ไม่เกินสองวันทำการนับแต่เรือออกจริง หรือข้อมูลมีการรายงานเรือออกจริงแล้ว  ระบบไม่อนุญาตให้แก้ไขข้อมูลรายการนั้นอีก  ทั้งนี้  ให้ยื่นคำร้องขอแก้ไขต่อหน่วยงานบริการศุลกากร  ณ  ท่าเรือที่ส่งของออก  เพื่อพิจารณาอนุญาต  โดยไม่ต้องพิจารณาความผิด กรณีการแก้ไขข้อมูลการรายงานเรือออกจริงเกินกว่าสองวันทำการนับแต่เรือออกจริง ให้ผู้รายงานยานพาหนะออกหรือตัวแทนผู้รับมอบอำนาจจากนายเรือ  ยื่นคำร้องขอแก้ไขต่อหน่วยงานบริการศุลกากร  ณ  ท่าเรือที่ส่งของออก  เพื่อพิจารณาอนุญาต  และพิจารณาความผิดเป็นราย ๆ  ไป  โดยพนักงานศุลกากรจะขยายเวลาการส่งข้อมูลอิเล็กทรอนิกส์  ให้ผู้รายงานยานพาหนะออกหรือตัวแทนผู้รับมอบอำนาจจากนายเรือทำการส่งข้อมูลแก้ไขรายงานเรือทางอิเล็กทรอนิกส์  
        + 2.5.2.	 การยกเลิกรายงานพาหนะออก  ให้ผู้รายงานยานพาหนะออกหรือตัวแทนผู้รับมอบอำนาจจากนายเรือทำการส่งข้อมูล  Cancel  Manifest  Message  เท่านั้น 
3.	การส่งข้อมูลรายงานสินค้าโดยตัวแทนเรือทางอิเล็กทรอนิกส์  (Ship  Agent  Operator  Message) การส่งข้อมูลรายงานสินค้าโดยตัวแทนเรือทางอิเล็กทรอนิกส์  (Ship  Agent  Operator  Message)  สามารถกระทำได้โดยวิธีการทางอิเล็กทรอนิกส์  โดยให้ผู้รายงานยานพาหนะออกหรือผู้ขนส่งตู้สินค้าหรือเจ้าของสินค้า  (กรณี  Bulk  Cargo)  จัดทำข้อมูลรายงานสินค้าโดยตัวแทนเรือ  (Ship  Agent  Operator  Message)  ตามมาตรฐานที่กรมศุลกากรกำหนด  และเป็นผู้ส่งข้อมูลทางอิเล็กทรอนิกส์เข้าสู่ระบบคอมพิวเตอร์ของศุลกากร  เมื่อระบบคอมพิวเตอร์ของศุลกากรผู้รับข้อมูลได้ทำการตอบรับข้อมูลอิเล็กทรอนิกส์นั้นในการปฏิบัติพิธีการ  ถือเป็นการยื่นเอกสารนั้น ๆ  ตามกฎหมายว่าด้วยศุลกากร และกฎหมายอื่นที่เกี่ยวข้องกับพิธีการศุลกากรแล้ว  ดังนี้ 
    + 3.1.	ให้ผู้รายงานยานพาหนะออก  หรือตัวแทนผู้รับมอบอำนาจจากนายเรือหรือผู้ขนส่งตู้สินค้า  หรือเจ้าของสินค้า  (กรณี  Bulk  Cargo)  ภายใต้  Ship  Agent  Operator   จัดทำข้อมูล  โดยแยกเป็นรายผู้รายงานยานพาหนะออก  หรือตัวแทนผู้รับมอบอำนาจจากนายเรือหรือผู้ขนส่งตู้สินค้า  หรือเจ้าของสินค้า  (กรณี  Bulk  Cargo)  โดยต้องส่งล่วงหน้าไม่น้อยกว่ายี่สิบสี่ชั่วโมงก่อนวันที่และเวลาที่แจ้งไว้ในข้อมูลการรายงานเรือออกจริง 
    + 3.2.	ระบบคอมพิวเตอร์ของศุลกากรจะตอบรหัสข้อผิดพลาดทุกข้อกลับไปให้ผู้ส่งข้อมูล  (ตาม  XML  User)  ตามรายการที่พบข้อผิดพลาด  และ  Accept  ตามรายการในคราวเดียว   หากรายการใดไม่พบข้อผิดพลาดจะตอบ  Accept  ตามรายการ  ด้วยข้อความ  'SHIP  AGENT  OPERATOR  ACCEPT'  กลับไปที่รายการนั้น  และหากรายการใดพบข้อผิดพลาดระบบจะตอบ  Error  Message ตามรายการกลับไป  ในคราวเดียวกัน  ให้ผู้รายงานยานพาหนะออก  หรือตัวแทนผู้รับมอบอำนาจจากนายเรือหรือผู้ขนส่งตู้สินค้า  หรือเจ้าของสินค้า  (กรณี  Bulk  Cargo)  ทำการแก้ไขข้อมูลและส่งข้อมูลเฉพาะที่แก้ไขใหม่เข้าสู่ระบบคอมพิวเตอร์ของของศุลกากร 
4.	การส่งข้อมูลบัญชีตู้สินค้า  (Container  List  Message)  ทางอิเล็กทรอนิกส์ การส่งข้อมูลบัญชีตู้สินค้า  (Container  List  Message)  ทางอิเล็กทรอนิกส์  สามารถกระทำได้โดยวิธีการทางอิเล็กทรอนิกส์  โดยให้ผู้รายงานยานพาหนะออก  หรือตัวแทนผู้รับมอบอำนาจจากนายเรือ  หรือผู้ขนส่งตู้สินค้า  หรือเจ้าของตู้สินค้า  ส่งบัญชีตู้สินค้าโดยจัดทำข้อมูลบัญชีตู้สินค้า  (Container  List  Message)  ตามมาตรฐานที่กรมศุลกากรกำหนด  และเป็นผู้ส่งข้อมูลทางอิเล็กทรอนิกส์เข้าสู่ระบบคอมพิวเตอร์ของศุลกากร  เมื่อระบบคอมพิวเตอร์ของศุลกากรผู้รับข้อมูลได้ทำการตอบรับข้อมูลอิเล็กทรอนิกส์นั้นในการปฏิบัติพิธีการ  ถือเป็นการยื่นเอกสารนั้น  ๆ  ตามกฎหมายว่าด้วยศุลกากรและกฎหมายอื่นที่เกี่ยวข้องกับพิธีการศุลกากรแล้ว  ดังนี้  
    + 4.1.	ให้ผู้ขนส่งตู้สินค้า  หรือเจ้าของตู้สินค้า  หรือผู้รายงานยานพาหนะออกหรือตัวแทนผู้รับมอบอำนาจจากนายเรือ  ส่งข้อมูลล่วงหน้าไม่น้อยกว่ายี่สิบสี่ชั่วโมงก่อนวันที่และเวลาที่แจ้งไว้ในข้อมูลการรายงานเรือออกจริง  
    + 4.2.	ระบบคอมพิวเตอร์ของศุลกากรจะตรวจสอบความถูกต้องเบื้องต้นกับแฟ้มข้อมูลอ้างอิง และกับข้อมูลการอนุมัติ / อนุญาตตามกฎหมายที่เกี่ยวข้อง  ในการตรวจสอบความถูกต้องและความผิดพลาดระบบคอมพิวเตอร์ของศุลกากรจะตอบรหัสข้อผิดพลาดทุกข้อกลับไปให้ผู้ส่งข้อมูล  (ตาม  XML  User)  ตามรายการที่พบข้อผิดพลาด  และ  Accept  ตามรายการในคราวเดียว  หากรายการใดไม่พบข้อผิดพลาดจะตอบ  Accept  ตามรายการ  ด้วยข้อความ  'CONTAINER  LIST  ACCEPT'  กลับไปที่รายการนั้น  หากรายการใดพบข้อผิดพลาดระบบจะตอบ  Error  Message  ตามรายการกลับไปในคราวเดียวกัน  โดยให้ผู้ขนส่งตู้สินค้า  หรือเจ้าของตู้สินค้า  หรือผู้รายงานยานพาหนะออก  หรือตัวแทนผู้รับมอบอำนาจจากนายเรือ  ทำการแก้ไขข้อมูลและส่งข้อมูลเฉพาะที่แก้ไขใหม่เข้าสู่ระบบคอมพิวเตอร์ของศุลกากร 
5.	การส่งข้อมูลบัญชีสินค้าทางเรือ  (Master  Sea  Cargo  Manifest  Message)  ทางอิเล็กทรอนิกส์ การส่งข้อมูลบัญชีสินค้าทางเรือ  (Master  Sea  Cargo  Manifest  Message)  ทางอิเล็กทรอนิกส์สามารถกระทำได้โดยวิธีการทางอิเล็กทรอนิกส์  โดยให้ผู้รายงานยานพาหนะออก  หรือตัวแทนผู้รับมอบอำนาจจากนายเรือ  หรือผู้ขนส่งตู้สินค้า  หรือ  เจ้าของสินค้า  (กรณี  Bulk  Cargo)  ภายใต้  Ship  Agent  Operator  จัดทำข้อมูลบัญชีสินค้าทางเรือ  (Master  Sea  Cargo  Manifest  Message)  ภายใต้เลขที่รับรายงานเรือออก  โดยแยกเป็นรายผู้รายงานยานพาหนะออก  หรือตัวแทนผู้รับมอบอำนาจจากนายเรือ  หรือผู้ขนส่งตู้สินค้า  หรือเจ้าของสินค้า  (กรณี  Bulk  Cargo)  ตามมาตรฐานที่กรมศุลกากรกำหนด และเป็นผู้ส่งข้อมูลทางอิเล็กทรอนิกส์เข้าสู่ระบบคอมพิวเตอร์ของศุลกากร  เมื่อระบบคอมพิวเตอร์ของศุลกากรผู้รับข้อมูลได้ทำการตอบรับข้อมูลอิเล็กทรอนิกส์นั้นในการปฏิบัติพิธีการ  ถือเป็นการยื่นเอกสารนั้น ๆ  ตามกฎหมายว่าด้วยศุลกากรและกฎหมายอื่นที่เกี่ยวข้องกับพิธีการศุลกากรแล้ว  ดังนี้  
    + 5.1.	ให้ผู้รายงานยานพาหนะเข้า-ออก  หรือตัวแทนผู้รับมอบอำนาจจากนายเรือหรือผู้ขนส่งตู้สินค้า  หรือเจ้าของสินค้า  (กรณี  Bulk  Cargo)  ภายใต้  Ship  Agent  Operator   จัดทำข้อมูลบัญชีสินค้าทางเรือ  (Master  Sea  Cargo  Manifest  Message)  โดยแยกเป็นรายผู้รายงานยานพาหนะออก  หรือตัวแทนผู้รับมอบอำนาจจากนายเรือ  หรือผู้ขนส่งตู้สินค้า  หรือเจ้าของสินค้า   (กรณี  Bulk  Cargo)  ส่งบัญชีสินค้าทางเรือล่วงหน้าไม่น้อยกว่ายี่สิบสี่ชั่วโมงก่อนวันที่และเวลาที่แจ้งไว้ในข้อมูลการรายงานเรือออกจริง  ผ่านระบบ  NSW  ต่อหน่วยงานท่าส่งออก  โดยจัดทำข้อมูลแยกเป็นรายผู้รายงานยานพาหนะออก  หรือตัวแทนผู้รับมอบอำนาจจากนายเรือ  หรือผู้ขนส่งตู้สินค้า   หรือเจ้าของสินค้า  (กรณี  Bulk  Cargo)  
    + 5.2.	ระบบคอมพิวเตอร์ของศุลกากรจะตรวจสอบความถูกต้องเบื้องต้นกับแฟ้มข้อมูลอ้างอิง  และกับข้อมูลการอนุมัติ/อนุญาตตามกฎหมายที่เกี่ยวข้อง  ในการตรวจสอบความถูกต้องและความผิดพลาด ระบบคอมพิวเตอร์ของศุลกากรจะตอบรหัสข้อผิดพลาดทุกข้อกลับไปให้ผู้ส่งข้อมูล  (ตาม  XML  User) ตามรายการที่พบข้อผิดพลาด  และ  Accept  ตามรายการในคราวเดียว  หากรายการใดไม่พบข้อผิดพลาดจะตอบ  Accept  ตามรายการ  ด้วยข้อความ  “MASTER  SEA  CARGO  ACCEPT”   กลับไปที่รายการนั้น  หากรายการใดพบข้อผิดพลาดระบบจะตอบ  Error  Message  ตามรายการกลับไปในคราวเดียวกัน  โดยให้ผู้รายงานยานพาหนะออก  หรือตัวแทนผู้รับมอบอำนาจจากนายเรือ  หรือผู้ขนส่งตู้สินค้า  หรือเจ้าของสินค้า  (กรณี  Bulk  Cargo)  ทำการแก้ไขข้อมูลและส่งข้อมูลเฉพาะที่แก้ไขใหม่เข้าสู่ระบบคอมพิวเตอร์ของศุลกากร 
6.	การการแก้ไข / ยกเลิกข้อมูล  
    + 6.1.	การแก้ไขข้อมูลบัญชีสินค้าทางเรือไม่เกินสองวันทำการนับแต่เรือออกจริง  ให้หน่วยงานบริการศุลกากร  ณ  ท่าเรือที่ส่งออก  พิจารณาอนุญาตโดยไม่พิจารณาความผิด  
    + 6.2.	การแก้ไขข้อมูลบัญชีสินค้าทางเรือเกินสองวันทำการนับแต่เรือออกจริงให้หน่วยงานบริการศุลกากร  ณ  ท่าเรือที่ส่งออก  พิจารณาอนุญาตเป็นการเฉพาะราย  และพิจารณาความผิดโดยปรับตามเกณฑ์การเปรียบเทียบงดการฟ้องร้อง  
    + 6.3.	การแก้ไขข้อมูลบัญชีตู้สินค้า  ถือปฏิบัติเช่นเดียวกับการแก้ไขข้อมูลรายงานสินค้าโดยตัวแทนเรือ 
    + 6.4.	การยกเลิกข้อมูลบัญชีตู้สินค้า  ให้ผู้รายงานยานพาหนะออก  หรือตัวแทนผู้รับมอบอำนาจจากนายเรือ  หรือผู้ขนส่งตู้สินค้า  หรือเจ้าของตู้สินค้า  ทำการส่งข้อมูล  Cancel  Manifest  Message เท่านั้น  
    + 6.5.	การแก้ไขข้อมูลบัญชีสินค้าทางเรือ  ถือปฏิบัติเช่นเดียวกับการแก้ไขข้อมูลรายงานสินค้าโดยตัวแทนเรือ  
    + 6.6.	การยกเลิกข้อมูลบัญชีสินค้าทางเรือ  ให้ผู้รายงานยานพาหนะออก  หรือตัวแทนผู้รับมอบอำนาจจากนายเรือ  หรือผู้ขนส่งตู้สินค้า  หรือเจ้าของตู้สินค้า  ทำการส่งข้อมูล  Cancel  Manifest  Message  เท่านั้น

{{< /summary >}}
{{< row_space >}}
## ส่วนที่  2 การรายงานอากาศยานออกและการยื่นบัญชีสินค้าสำหรับอากาศยาน  

{{< summary "ข้อ 61 ให้ตัวแทนอากาศยานดำเนินการเกี่ยวกับการรายงานอากาศยานออก" >}}

>**ข้อ 61** ให้ตัวแทนอากาศยานดำเนินการเกี่ยวกับการรายงานอากาศยานออก  และการยื่นบัญชีสินค้าสำหรับอากาศยานทางอิเล็กทรอนิกส์  ดังต่อไปนี้ 

1.	การรายงานอากาศยานออกไปนอกราชอาณาจักร  
    + 1.1.	ก่อนอากาศยานออก  ให้ตัวแทนอากาศยานจัดทำข้อมูลการรายงานอากาศยานออก  (Vessel  Schedule  :  VSED)  ตามมาตรฐานที่กรมศุลกากรกำหนด  และส่งข้อมูลทางอิเล็กทรอนิกส์เข้าสู่ระบบคอมพิวเตอร์ของศุลกากร    
    + 1.2.	เมื่อระบบคอมพิวเตอร์ของกรมศุลกากรรับข้อมูลรายงานอากาศยานออกแล้ว จะแจ้งกลับเลขที่รับรายงานอากาศยานออก  (Receive  Control  Number)  ให้ตัวแทนอากาศยานทราบ  ถือเป็นการออกใบปล่อยอากาศยานออกเดินทางไปต่างประเทศได้  
    + 1.3.	ให้ตัวแทนอากาศยานชำระค่าธรรมเนียมใบปล่อยอากาศยาน   	
    + 1.4.	เมื่ออากาศยานออกไปนอกราชอาณาจักรให้ตัวแทนอากาศยานจัดทำข้อมูล วันอากาศยานออกไปนอกราชอาณาจักรจริงและเวลาที่อากาศยานออกจากสนามบินที่เป็นด่านศุลกากร (Actual  Date  Actual  Time)  ตามมาตรฐานที่กรมศุลกากรกำหนด  และส่งข้อมูลทางอิเล็กทรอนิกส์เข้าสู่ระบบคอมพิวเตอร์ของศุลกากร  
    + 1.5.	ภายในกำหนดยี่สิบสี่ชั่วโมง  นับแต่อากาศยานออกจากสนามบินที่เป็นด่านศุลกากร  ตัวแทนอากาศยานสามารถส่งข้อมูลทางอิเล็กทรอนิกส์เข้าสู่ระบบคอมพิวเตอร์ของศุลกากรเพื่อแก้ไขข้อมูล วันอากาศยานออกได้โดยไม่ต้องพิจารณาความผิด   
2.	ให้ตัวแทนอากาศยาน  
    + 2.1.	จัดทำข้อมูลบัญชีสินค้าสำหรับอากาศยาน  (Air  Cargo  Manifest  :  AMAN)  ตามมาตรฐานที่กรมศุลกากรกำหนด    
    + 2.2.	จัดทำข้อมูลใบตราส่งสินค้าสำหรับอากาศยาน  (Air  Waybill    Manifest  :  ABIL)  ตามมาตรฐานที่กรมศุลกากรกำหนด   
    + 2.3.	แล้วส่งข้อมูลทางอิเล็กทรอนิกส์เข้าสู่ระบบคอมพิวเตอร์ของศุลกากรภายใต้เลขที่รับรายงานอากาศยานออก  ภายในยี่สิบสี่ชั่วโมงนับแต่อากาศยานออกจากสนามบินที่เป็นด่านศุลกากรในราชอาณาจักร   
3.	การสำแดงเครื่องหมายและเลขหมายหีบห่อ  (Shipping  Marks)  ในข้อมูลบัญชีสินค้าสำหรับอากาศยาน  ถ้าข้อมูลเป็นรูปภาพให้บันทึกเป็น  Picture  แต่ถ้าเป็นข้อความให้บันทึกเป็นข้อความตามจริง  ตามมาตรฐานที่กรมศุลกากรกำหนด 
4.	ระบบคอมพิวเตอร์ของศุลกากรจะตรวจสอบความถูกต้องเบื้องต้นกับแฟ้มข้อมูลอ้างอิง   
    + 4.1.	ถ้าพบข้อผิดพลาดในการตรวจสอบความถูกต้องเบื้องต้น  ระบบคอมพิวเตอร์ของศุลกากรจะตอบรหัสข้อผิดพลาดกลับไปให้ผู้ส่งข้อมูล  
    + 4.2.	 ถ้าไม่พบข้อผิดพลาดระบบคอมพิวเตอร์ของศุลกากรจะนำข้อมูลเที่ยวบินของอากาศยาน วันอากาศยานออก  ข้อมูลเลขที่ใบตราส่งตามบัญชีสินค้าสำหรับอากาศยานที่ได้ทำการยืนยันความถูกต้องแล้ว  เพื่อใช้ในการประมวลผลการปิดบัญชีอากาศยานและ/หรือรับบรรทุกของขาออกต่อไป


{{< /summary >}}

{{< summary "ข้อ 62 การยื่นบัญชีรายชื่อผู้โดยสารขาออกระหว่างประเทศ  สำหรับอากาศยานที่มีผู้โดยสาร" >}}

> **ข้อ 62** การยื่นบัญชีรายชื่อผู้โดยสารขาออกระหว่างประเทศ  สำหรับอากาศยานที่มีผู้โดยสาร  และ/หรือลูกเรือ  นอกจากการรายงานอากาศยานออก  ให้ผู้ควบคุมอากาศยาน  หรือผู้รับมอบอำนาจจากผู้ควบคุมอากาศยาน  หรือตัวแทนอากาศยานดำเนินการ  ดังนี้ 

1. จัดทำบัญชีรายชื่อผู้โดยสารขาออกระหว่างประเทศ  (Passenger  Manifest)  เป็นคู่ฉบับตามแบบที่กำหนดใน  APPENDIX  2.  PASSENGER  MANIFEST,  Annex  9  :  Facilitation,  International  Standards  and  Recommended  Practices  ขององค์การการบินพลเรืองระหว่างประเทศ  (The  International  Civil  Aviation  Organization  :  ICAO)  ยื่นต่อสนามบินที่เป็นด่านศุลกากรที่รับผิดชอบ  ในเวลาเดียวกับที่รายงานอากาศยานออก  พร้อมลงรายละเอียดและลายมือชื่อในสมุดรายงานผู้โดยสารขาออก  (แบบที่  491) 
2. การส่งข้อมูลผู้โดยสารล่วงหน้าซึ่งได้กระทำในรูปของอิเล็กทรอนิกส์  ผ่านระบบข้อมูลตรวจสอบและคัดกรองผู้โดยสารล่วงหน้า  (Advance  Passenger  Processing  System  :  APPS)  หลังจากผู้โดยสารขึ้นเครื่องบินเรียบร้อยแล้ว  (Flight  Closed)  ให้ถือว่ามีผลโดยชอบด้วยกฎหมาย เช่นเดียวกับการดำเนินการยื่นบัญชีรายชื่อผู้โดยสารโดยทางเอกสาร 
{{< /summary >}}
{{< row_space >}}
## ส่วนที่  3 การรายงานยานพาหนะออกและการยื่นบัญชีสินค้าทางบก 

{{< summary "ข้อ 63 การยื่นใบกำกับการขนย้ายสินค้า ต่อพนักงานศุลกากรเมื่อจะนำยานพาหนะผ่านด่านพรมแดนที่ส่งออก" >}}

>  **ข้อ 63** ให้ผู้ควบคุมยานพาหนะที่ทำการขนย้ายสินค้าออกนอกราชอาณาจักรผ่านเขตแดนทางบก  ยื่นใบกำกับการขนย้ายสินค้าต่อพนักงานศุลกากรเมื่อจะนำยานพาหนะผ่านด่านพรมแดนที่ส่งออกโดยไม่ต้องยื่นบัญชีสินค้า  (แบบ  ศ.บ.  3)  อีก  เพื่อใช้ในการประมวลผลการรับบรรทุกของขาออกไปนอกราชอาณาจักรต่อไป
{{< /summary >}}
{{< row_space >}}

## ส่วนที่  4 การรายงานยานพาหนะออกและการยื่นบัญชีสินค้าทางรถไฟ  

{{< summary "ข้อ 64 สำหรับของที่ทำการขนส่งทางรถไฟ" >}}

> **ข้อ 64** ให้ผู้รับผิดชอบการขนส่งสินค้าทางรถไฟ  หรือของเจ้าของผู้มีสิทธิครอบครองสินค้า ที่ขนส่งทางรถไฟที่ประสงค์จะยื่นรายงานยานพาหนะที่ขนส่งสินค้าผ่านพรมแดนทางบกออกไปนอกราชอาณาจักร  และยื่นบัญชีสินค้าทางอิเล็กทรอนิกส์  ดำเนินการเช่นเดียวกับการรายงานของออก และการยื่นบัญชีสินค้าทางเรือโดยอนุโลม  เพื่อใช้ในการประมวลผล การรับบรรทุกของขาออกไปนอกราชอาณาจักรต่อไป 
{{< /summary >}}
{{< row_space >}}

## ส่วนที่  5 การรายงานของออกและการยื่นบัญชีสินค้าทางไปรษณีย์  

{{< summary "ข้อ 65 สำหรับของที่ทำการขนส่งทางไปรษณีย์" >}}

> **ข้อ 65** เมื่อที่ทำการไปรษณีย์ได้รับฝากส่งเรียบร้อยแล้ว  และพนักงานศุลกากรจะทำการบันทึกการตรวจในระบบคอมพิวเตอร์ของศุลกากร  ระบบคอมพิวเตอร์ของศุลกากรจะทำการประมวลผลการรับบรรทุกของขาออกไปนอกราชอาณาจักรต่อไป 
{{< /summary >}}
{{< row_space >}}

## ส่วนที่  6 การรายงานของออกและการยื่นบัญชีสินค้าสำหรับของที่ขนส่งทางท่อหรือสายส่งไฟฟ้า  

{{< summary "ข้อ 66 สำหรับของที่ทำการขนส่งทางท่อส่งหรือสายส่งไฟฟ้า" >}}
     
1.	ให้ผู้ส่งของออกจัดทำข้อมูลบัญชีสินค้าตามมาตรฐานที่กรมศุลกากรกำหนด  แล้วส่งข้อมูลใบขนสินค้าขาออกเข้าสู่ระบบคอมพิวเตอร์ของศุลกากร  ภายในวันที่สิบห้าของเดือนถัดจากเดือนที่ส่งของออกไปนอกราชอาณาจักร 
2.	การยื่นใบขนสินค้าขาออกอย่างน้อยต้องมีเอกสารประกอบ  ดังต่อไปนี้  
    + 2.1.	บัญชีราคาสินค้า  (invoice)  
    + 2.2.	เอกสารจำเป็นอื่น ๆ  เช่น  ข้อมูลยืนยันปริมาณและมูลค่าพลังงานไฟฟ้า  เป็นต้น 
3.	ให้ผู้รับผิดชอบการขนส่งสินค้าทางท่อหรือสายส่งไฟฟ้า  หรือเจ้าของผู้มีสิทธิครอบครองสินค้าที่ขนส่งทางทางท่อหรือสายส่งไฟฟ้า  จัดทำข้อมูลยื่นรายงานการส่งออกและบัญชีสินค้าสำหรับของ ที่ขนส่งทางท่อหรือสายส่งไฟฟ้า  แล้วส่งข้อมูลทางอิเล็กทรอนิกส์เข้าสู่ระบบคอมพิวเตอร์ของศุลกากร ภายในวันที่สิบห้าของเดือนถัดจากเดือนที่ส่งของออกไปนอกราชอาณาจักร

{{< /summary >}}
