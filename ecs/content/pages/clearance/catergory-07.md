---
linktitle: 7 - คลังสินค้าทัณฑ์บน 
# Page metadata.
title: หมวดที่ 7 กระบวนการทางศุลกากรเกี่ยวกับคลังสินค้าทัณฑ์บน 
date: "2021-07-28T00:00:00Z"
lastmod: "2021-07-28T00:00:00Z"
draft: false  # Is this a draft? true/false
toc: false # Show table of contents? true/false
type: series  # Do not modify.
categories: ["การปฏิบัติพิธีการศุลกากร"]
tags: ["คลังสินค้าทัณฑ์บน"]
authors: ["admin"]

# Add menu entry to sidebar.
# - name: Declare this menu p as a parent with ID `name`.
# - weight: Position of link in menu.
menu:
  clearance:
    parent : การปฏิบัติพิธีการศุลกากร
    weight: 7

weight: 7
---

{{< toc >}}

**ข้อ 67** ในหมวดนี้   

1.	คำว่า  **“ผู้นำของเข้าในคลังสินค้าทัณฑ์บน”**  หมายความถึง  ผู้นำของเข้าที่นำของเข้ามาในราชอาณาจักรเพื่อขนเข้าเก็บในคลังสินค้าทัณฑ์บน  และเป็นผู้ได้รับใบอนุญาตให้จัดตั้งคลังสินค้าทัณฑ์บนแล้ว  หรือผู้ได้รับใบอนุญาตให้จัดตั้งคลังสินค้าทัณฑ์บนยินยอมให้นำของเข้าเก็บในคลังสินค้าทัณฑ์บนนั้น ๆ  ได้ 
2.	คำว่า  **“ผู้นำของเข้าตามมาตรา  126  วรรคสาม”**  หมายความถึง  ผู้รับโอนของที่เก็บในคลังสินค้าทัณฑ์บน  เข้าไปในคลังสินค้าทัณฑ์บน  หรือจำหน่ายให้แก่ผู้นำของเข้าตามมาตรา  29  แห่งพระราชบัญญัติศุลกากร  พ.ศ.  2560  หรือผู้มีสิทธิได้รับยกเว้นอากรตามกฎหมายว่าด้วยพิกัดอัตราศุลกากร  หรือผู้มีสิทธิได้รับยกเว้นอากรตามกฎหมายอื่น  โดยให้ถือว่าของนั้นนำเข้ามาในราชอาณาจักรหรือนำเข้าสำเร็จในเวลาที่ปล่อยของนั้นออกจากคลังสินค้าทัณฑ์บน   
3.	คำว่า  **“ผู้ส่งของออกจากคลังสินค้าทัณฑ์บน”**  หมายความถึง   ผู้ส่งของจากคลังสินค้าทัณฑ์บนออกไปนอกราชอาณาจักร  ที่ได้ส่งข้อมูลใบขนสินค้า
    + 3.1.	ขาออกเข้าสู่ระบบคอมพิวเตอร์ของศุลกากรก่อนการขนย้ายของออกจากคลังสินค้าทัณฑ์บนที่เก็บของนั้น  เพื่อเป็นข้อมูลกำกับการขนย้ายของออกจากคลังสินค้าทัณฑ์บน 
    + 3.2.	ผู้ส่งของจากคลังสินค้าทัณฑ์บนโอนเข้าไปในคลังสินค้าทัณฑ์บนอื่น  หรือจำหน่ายให้แก่ผู้นำของเข้าตามมาตรา  29  แห่งพระราชบัญญัติศุลกากร  พ.ศ.  2560  หรือจำหน่ายให้แก่ผู้มีสิทธิได้รับยกเว้นอากรตามกฎหมายว่าด้วยพิกัดอัตราศุลกากร  หรือจำหน่ายให้แก่ผู้มีสิทธิได้รับยกเว้นอากรตามกฎหมายอื่น  โดยให้ถือว่าของนั้นได้ส่งออกไปนอกราชอาณาจักรในเวลาที่ปล่อยของนั้นออกจากคลังสินค้าทัณฑ์บน   
4.	คำว่า  **“โอนของเข้าไปในคลังสินค้าทัณฑ์บนอื่น”**  หมายความถึง  การโอนของระหว่างคลังสินค้าทัณฑ์บนที่มีเจ้าของหรือเป็นผู้ได้รับใบอนุญาตให้จัดตั้งคลังสินค้าทัณฑ์บน  เป็นบุคคลหรือ นิติบุคคลที่มีเลขประจำตัวผู้เสียภาษีต่างกัน 

## ส่วนที่  1 บททั่วไป 

{{< summary "ข้อ 68 กรณีการนำของเข้าไปในหรือออกจากคลังสินค้าทัณฑ์บนในนามของบุคคลอื่นที่มิใช่ ผู้ได้รับใบอนุญาตให้จัดตั้งคลังสินค้าทัณฑ์บน" >}}
 
1.	ผู้นำของเข้าไปในคลังสินค้าทัณฑ์บนหรือผู้นำของออกจากคลังสินค้าทัณฑ์บนต้องได้รับอนุญาตเป็นหนังสือจากผู้ประกอบกิจการคลังสินค้าทัณฑ์บน   
2.	ผู้ได้รับใบอนุญาตให้จัดตั้งคลังสินค้าทัณฑ์บนต้องแจ้งการอนุญาตให้พนักงานศุลกากร ที่กำกับคลังสินค้าทัณฑ์บนนั้นทราบ  เพื่อใช้เป็นข้อมูลในการตรวจสอบการปฏิบัติพิธีการศุลกากร  ดังนี้ 
    + 2.1.	ชื่อของผู้นำของเข้าที่ได้รับอนุญาตให้นำของเข้าไปเก็บรักษาหรือดำเนินการใด ๆ  ในคลังสินค้าทัณฑ์บนของตนหรือในการนำของออกจากคลังสินค้าทัณฑ์บนของตน 
    + 2.2.	 ของที่ผู้ได้รับใบอนุญาต  อนุญาตให้ผู้อื่นนำเข้าไปเก็บรักษาหรือดำเนินการใด ๆ   ในคลังสินค้าทัณฑ์บนของตน  หรือในการนำของออกจากคลังสินค้าทัณฑ์บนของตน 
    + 2.3.	ช่วงระยะเวลาหรือวันที่ที่อนุญาตให้นำของเข้าไปเก็บรักษาหรือดำเนินการใด ๆ   ในคลังสินค้าทัณฑ์บนของตน  หรือในการนำของออกจากคลังสินค้าทัณฑ์บนของตน 
3.	การอนุญาตบุคคลอื่นนำของเข้าไปในหรือนำของออกจากคลังสินค้าทัณฑ์บนของตน   ให้ถือว่าผู้ได้รับใบอนุญาตจัดตั้งคลังสินค้าทัณฑ์บนนั้นยินยอมผูกพันตนเข้ารับผิดชอบในค่าภาษีอากร หรือค่าเสียหายอันอาจจะเกิดขึ้นจากบุคคลที่ตนอนุญาตเสมือนดำเนินการด้วยตนเอง 
{{< /summary >}}
{{< row_space >}}
## ส่วนที่  2 การปฏิบัติพิธีการใบขนสินค้าคลังสินค้าทัณฑ์บนทางอิเล็กทรอนิกส์ 

{{< summary "ข้อ 69 ในการปฏิบัติพิธีการศุลกากรหรือดำเนินการในกระบวนการทางศุลกากร" >}}
 
1.	กับของที่นำเข้ามาในราชอาณาจักรและขนเข้าเก็บในคลังสินค้าทัณฑ์บนภายใต้การควบคุมทางศุลกากรในสถานที่ที่กำหนดให้เป็นคลังสินค้าทัณฑ์บนนั้นไม่ต้องชำระค่าภาษีอากรขาเข้า 
    + 1.1.	ให้ผู้นำของเข้าในคลังสินค้าทัณฑ์บนดำเนินการโดยวิธีการทางอิเล็กทรอนิกส์   ณ  ด่านศุลกากร  หรือสนามบินที่เป็นด่านศุลกากรที่ระบุไว้ในบัญชีสินค้าว่ามีชื่อส่งของถึง   
    + 1.2.	ของที่นำเข้ามาในราชอาณาจักรเพื่อขนเข้าเก็บในคลังสินค้าทัณฑ์บนและได้ตรวจปล่อยออกจากด่านศุลกากร  หรือสนามบินที่เป็นด่านศุลกากรที่นำเข้าแล้ว  ให้ถือว่าได้จดแจ้งรายละเอียดแห่งของที่ขนขึ้นเก็บในคลังสินค้าทัณฑ์บน  ทั้งชนิด  คุณภาพ  ปริมาณ  น้ำหนัก  ราคา  หรือเกี่ยวกับอัตราอากรถูกต้องตรงตามที่ผู้นำของเข้าในคลังสินค้าทัณฑ์บนได้ส่งข้อมูลเข้าสู่ระบบคอมพิวเตอร์ของศุลกากร  
2.	กับของที่จะทำการปล่อยออกจากคลังสินค้าทัณฑ์บน  เพื่อทำการขนย้ายไปยังด่านศุลกากร  หรือสนามบินที่เป็นด่านศุลกากรเพื่อส่งออกไปนอกราชอาณาจักร  โดยยกเว้นการเก็บอากรขาเข้า และอากรขาออกแก่ของที่ปล่อยออกไปจากคลังสินค้าทัณฑ์บนเพื่อส่งออกไปนอกราชอาณาจักรไม่ว่าจะปล่อยออกในสภาพเดิมที่นำเข้าหรือสภาพอื่น 
    + 2.1.	ให้ผู้ส่งของออกจากคลังสินค้าทัณฑ์บน  ดำเนินการโดยวิธีการทางอิเล็กทรอนิกส์  ณ  ด่านศุลกากร  หรือสนามบินที่เป็นด่านศุลกากรสุดท้ายที่ระบุไว้ว่าจะทำการขนหรือย้ายขนของเพื่อส่งออกไปนอกราชอาณาจักร 
    + 2.2.	ให้ผู้ส่งของออกจากคลังสินค้าทัณฑ์บน  ส่งข้อมูลใบขนสินค้าขาออกเข้าสู่ระบบ
คอมพิวเตอร์ของศุลกากรก่อนการขนย้ายสินค้าออกจากคลังสินค้าทัณฑ์บนที่เก็บของนั้น  เพื่อเป็นข้อมูลกำกับการขนย้ายของออกจากคลังสินค้าทัณฑ์บนไปยังด่านศุลกากร  หรือสนามบินที่เป็นด่านศุลกากรที่จะทำการส่งของออก 
{{< /summary >}}
{{< row_space >}}

## ส่วนที่  3 การปฏิบัติพิธีการใบขนสินค้าโอนย้ายภายในประเทศของคลังสินค้าทัณฑ์บนทางอิเล็กทรอนิกส์  

{{< summary "ข้อ 70 การปฏิบัติพิธีการใบขนสินค้าโอนย้ายภายในประเทศทางอิเล็กทรอนิกส์สำหรับของ ที่ขนย้ายหรือจำหน่ายจากคลังสินค้าทัณฑ์บน" >}}
 
1.	การส่งข้อมูลใบขนสินค้าขาออกโอนย้ายภายในประเทศ 
    + 1.1.	ให้ผู้ส่งของออกจากคลังสินค้าทัณฑ์บน  จัดทำใบขนสินค้าขาออกโอนย้ายภายในประเทศตามมาตรฐานที่กรมศุลกากรกำหนด  โดยให้ถือสภาพของ  ราคาของ  พิกัดอัตราศุลกากร ที่เป็นอยู่ในวันที่จัดทำใบขนสินค้าขาออกนั้น   
    + 1.2.	กรณีผู้ส่งข้อมูลทางอิเล็กทรอนิกส์เข้าสู่ระบบคอมพิวเตอร์ของศุลกากรก่อนการขนย้ายสินค้าออกจากคลังสินค้าทัณฑ์บนที่เก็บของนั้น  โดยให้ถือเป็นการส่งออกไปนอกราชอาณาจักร ในขณะที่ปล่อยของนั้นออกจากคลังสินค้าทัณฑ์บน  ได้แก่ 
        + 1.2.1.	การปล่อยของออกจากคลังสินค้าทัณฑ์บน  เพื่อโอนไปยังคลังสินค้าทัณฑ์บนอื่น 
        + 1.2.2.	การปล่อยออกจากคลังสินค้าทัณฑ์บน  เพื่อจำหน่ายให้แก่ผู้นำของเข้ามาตามมาตรา  29  แห่งพระราชบัญญัติศุลกากร  พ.ศ.  2560   
        + 1.2.3.	การปล่อยออกจากคลังสินค้าทัณฑ์บน  เพื่อจำหน่ายให้แก่ผู้มีสิทธิได้รับยกเว้นอากรตามกฎหมายว่าด้วยพิกัดอัตราศุลกากร 
        + 1.2.4.	การปล่อยออกจากคลังสินค้าทัณฑ์บน  เพื่อจำหน่ายให้แก่ผู้มีสิทธิได้รับยกเว้นอากรตามกฎหมายอื่น  เช่น  พระราชบัญญัติการนิคมอุตสาหกรรมแห่งประเทศไทย   พ.ศ.  2522  หรือพระราชบัญญัติส่งเสริมการลงทุน  พ.ศ.  2520  เป็นต้น    
    + 1.3.	ระบบคอมพิวเตอร์ของศุลกากรจะตรวจสอบความถูกต้องเบื้องต้นกับแฟ้มข้อมูลอ้างอิง   
        + 1.3.1	ถ้าพบข้อผิดพลาดระบบคอมพิวเตอร์ของศุลกากรจะตอบรหัสข้อผิดพลาดกลับไปให้ผู้ส่งข้อมูล  ให้ผู้ส่งของออกจากคลังสินค้าทัณฑ์บนทำการแก้ไขข้อมูลและส่งข้อมูลการแก้ไขข้อมูลใบขนสินค้าขาออกโอนย้ายภายในประเทศเข้าสู่ระบบคอมพิวเตอร์ของศุลกากร   
        + 1.3.2	ถ้าไม่พบข้อผิดพลาดระบบคอมพิวเตอร์ของศุลกากรจะกำหนดเลขที่ใบขนสินค้าขาออกโอนย้ายภายในประเทศทางอิเล็กทรอนิกส์จำนวนสิบสี่หลัก 
    + 1.4.	ระบบคอมพิวเตอร์ของศุลกากรจะตอบกลับเลขที่ใบขนสินค้าขาออกโอนย้ายภายในประเทศทางอิเล็กทรอนิกส์ไปยังผู้ส่งข้อมูลในสถานะพร้อมตรวจปล่อย  โดยมีประเภทของเอกสารหลักมีค่าเป็น  B  =  ใบขนสินค้าขาออกโอนย้ายภายในประเทศ  โดยถือเป็นการยื่นใบขนสินค้าขาออกต่อศุลกากรแล้ว   
    + 1.5.	การโอนของเข้าไปในคลังสินค้าทัณฑ์บนอื่นที่เป็นบุคคลหรือนิติบุคคลที่มีเลขประจำตัวผู้เสียภาษีเดียวกันให้ยื่นใบขนสินค้าขาออกโดยถือเป็นการส่งออกและนำเข้า 
2.	การส่งข้อมูลใบขนสินค้าขาเข้าโอนย้ายภายในประเทศ 
    + 2.1.	ให้ผู้นำของเข้าตามมาตรา  126  วรรคสาม  แห่งพระราชบัญญัติศุลกากร   พ.ศ.  2560  จัดทำใบขนสินค้าขาเข้าโอนย้ายภายในประเทศตามมาตรฐานที่กรมศุลกากรกำหนด  โดยให้ถือสภาพแห่งของ  ราคาศุลกากร  พิกัดศุลกากร  อัตราศุลกากร  ที่เป็นอยู่ในวันที่จัดทำใบขนสินค้าขาออกและให้ระบุเลขที่ใบขนสินค้าขาออกโอนย้ายภายในประเทศนั้นไว้ในข้อมูลใบขนสินค้าขาเข้าโอนย้ายภายในประเทศด้วย 
    + 2.2.	แล้วเป็นผู้ส่งข้อมูลทางอิเล็กทรอนิกส์เข้าสู่ระบบคอมพิวเตอร์ของศุลกากรก่อนการขนย้ายสินค้าออกจากคลังสินค้าทัณฑ์บนที่เก็บของนั้น  โดยให้ถือเป็นการนำเข้ามาในราชอาณาจักร ในขณะที่ตรวจปล่อยของนั้น   
    + 2.3.	โดยข้อมูลของของที่รับโอนในใบขนสินค้าขาเข้าโอนย้ายภายในประเทศต้องถูกต้องตรงกับข้อมูลของของที่โอนหรือจำหน่ายตามใบขนสินค้าขาออกโอนย้ายภายในประเทศที่ได้ส่งเข้าสู่ระบบคอมพิวเตอร์ของศุลกากรแล้ว   
    + 2.4.	ระบบคอมพิวเตอร์ของศุลกากรจะตรวจสอบความถูกต้องเบื้องต้นกับแฟ้มข้อมูลอ้างอิง   
        + 2.4.1.	ถ้าพบข้อผิดพลาดระบบคอมพิวเตอร์ของศุลกากรจะตอบรหัสข้อผิดพลาดกลับไปให้ผู้ส่งข้อมูล  ให้ผู้นำของเข้าตามมาตรา  126  วรรคสาม  แห่งพระราชบัญญัติศุลกากร   พ.ศ.  2560  ทำการแก้ไขข้อมูลและส่งข้อมูลการแก้ไขข้อมูลใบขนสินค้าขาเข้าโอนย้ายภายในประเทศ เข้าสู่ระบบคอมพิวเตอร์ของศุลกากร   
        + 2.4.2.	ถ้าไม่พบข้อผิดพลาดระบบคอมพิวเตอร์ของศุลกากรจะกำหนดเลขที่ใบขนสินค้าขาเข้าโอนย้ายภายในประเทศทางอิเล็กทรอนิกส์จำนวนสิบสี่หลัก  ในสถานะพร้อมตรวจปล่อย   
    + 2.5.	ระบบคอมพิวเตอร์ของศุลกากรจะตอบกลับเลขที่ใบขนสินค้าขาเข้าโอนย้ายภายในประเทศทางอิเล็กทรอนิกส์ไปยังผู้ส่งข้อมูล  โดยมีประเภทของเอกสารหลักมีค่าเป็น  A  =  ใบขนสินค้าขาเข้าโอนย้ายภายในประเทศ  โดยถือเป็นการยื่นใบขนสินค้าขาเข้าโดยถูกต้องต่อศุลกากรแล้ว   
3.	การตรวจของตามใบขนสินค้าขาเข้าโอนย้ายภายในประเทศตามมาตรา  126  วรรคสาม แห่งพระราชบัญญัติศุลกากร  พ.ศ.  2560  ให้ดำเนินการพร้อมกันกับการตรวจของตามใบขนสินค้าขาออกโอนย้ายภายในประเทศ  ณ  คลังสินค้าทัณฑ์บนที่เก็บของนั้น  
    + 3.1.	ระบบคอมพิวเตอร์ของศุลกากรจะทำการแจ้งกลับให้ผู้นำของเข้าตามมาตรา  126  วรรคสาม แห่งพระราชบัญญัติศุลกากร  พ.ศ.  2560  ทราบเพื่อมาติดต่อรับพนักงานศุลกากรหน่วยงานบริการศุลกากรที่มีเขตอำนาจในการกำกับดูแลคลังสินค้าทัณฑ์บน  ที่เก็บของนั้นเป็นผู้ทำการตรวจสอบพิกัด  ราคา  และของ
    + 3.2.	การตรวจสอบพิกัด  ราคา  และของ  ให้เป็นไปตามหลักเกณฑ์ในเรื่องการกำหนดพิกัดอัตราศุลกากร  และให้ใช้หลักเกณฑ์การกำหนดราคาศุลกากรโดยอนุโลม
    + 3.3.	เมื่อตรวจสอบพิกัด  ราคา  และของแล้วเสร็จพนักงานศุลกากรจะทำการบันทึก การตรวจพร้อมวันที่ที่ทำการตรวจปล่อยสินค้าดังกล่าวในระบบคอมพิวเตอร์ของศุลกากร 
4.	การรับบรรทุกของที่ส่งออกจากคลังสินค้าทัณฑ์บนภายในประเทศ 
    + 4.1.	ในวันทำการเดียวกันที่พนักงานศุลกากรทำการบันทึกผลการตรวจใบขนสินค้าขาเข้าโอนย้ายของจากคลังสินค้าทัณฑ์บนภายในประเทศ  ระบบคอมพิวเตอร์ของศุลกากรจะประมวลผลรับบรรทุกใบขนสินค้าขาออกโอนย้ายของออกจากคลังสินค้าทัณฑ์บนภายในประเทศที่ปรากฏเลขที่ใบขนสินค้าในข้อมูลใบขนสินค้าขาเข้าโอนย้ายภายในประเทศที่ได้บันทึกผลการตรวจนั้น  โดยอัตโนมัติ   
    + 4.2.	ในวันทำการเดียวกันระบบคอมพิวเตอร์ของศุลกากรจะตอบกลับข้อมูลที่ทำการประมวลผลการรับบรรทุกไปให้ผู้ส่งข้อมูลใบขนสินค้าขาออกโอนย้ายภายในประเทศนั้น  ทราบถึงการรับบรรทุกสินค้าโอนย้ายภายในประเทศดังกล่าว 
{{< /summary >}}
{{< row_space >}}

## ส่วนที่  4 การนำของออกจากคลังสินค้าทัณฑ์บนเพื่อใช้หรือจำหน่ายในราชอาณาจักร  

{{< summary "ข้อ 71 กรณีการนำของออกจากคลังสินค้าทัณฑ์บนเพื่อใช้หรือจำหน่ายในราชอาณาจักร" >}}   

1.	ให้ผู้ที่นำของออกมาจากคลังสินค้าทัณฑ์บนเพื่อใช้หรือจำหน่ายในประเทศมีความรับผิด ในอันต้องชำระภาษีอากรสำหรับของนั้นตั้งแต่เวลาที่ของนั้นนำเข้าสำเร็จ   
2.	ให้ผู้นำของออกจากคลังสินค้าทัณฑ์บนส่งข้อมูลใบขนสินค้าขาเข้าโอนย้ายภายในประเทศเข้าสู่ระบบคอมพิวเตอร์ของศุลกากรก่อนการขนย้ายสินค้าออกจากคลังสินค้าทัณฑ์บนที่เก็บของนั้น  ดังนี้ 
    + 2.1.	ให้ใช้อัตราแลกเปลี่ยนเงินตราที่ใช้อยู่ในวันที่นำของนั้นเข้ามาในราชอาณาจักร 
    + 2.2.	ให้ใช้สภาพแห่งของ  ราคาศุลกากร  และพิกัดศุลกากร  ที่เป็นอยู่ในเวลาที่นำเข้าสำเร็จ  แต่อัตราศุลกากรให้ถือตามอัตราศุลกากรที่ใช้อยู่ในเวลาซึ่งได้ปล่อยของเช่นว่านั้นออกไปจากคลังสินค้าทัณฑ์บน ไม่ว่าจะปล่อยไปในสภาพเดิมที่นำเข้าหรือในสภาพอื่น 
    + 2.3.	กรณีคลังทัณฑ์บนทั่วไปให้ระบุเลขที่ใบขนสินค้าขาเข้าที่นำของนั้นเข้าเก็บในคลังสินค้าทัณฑ์บนด้วย 
3.	การตรวจปล่อยของที่นำออกไปจากคลังสินค้าทัณฑ์บน  เพื่อใช้หรือจำหน่ายในประเทศ ให้ทำการตรวจปล่อยของที่นำเข้าในประเทศนั้น  ณ  คลังสินค้าทัณฑ์บนที่เก็บของนั้น   
4.	ของที่ได้นำออกจากคลังสินค้าทัณฑ์บนเพื่อใช้หรือจำหน่ายในประเทศ  เมื่อได้ทำการปล่อยจากคลังสินค้าทัณฑ์บนที่เก็บของนั้นแล้ว  ให้ถือว่าของที่นำออกมาเพื่อใช้หรือจำหน่ายในประเทศนั้น ทั้งชนิด  คุณภาพ  ปริมาณ  น้ำหนัก  ราคา  หรือเกี่ยวกับอัตราอากร  ถูกต้องตรงตามที่ผู้นำของเข้าได้ส่งข้อมูลเข้าสู่ระบบคอมพิวเตอร์ของศุลกากร
{{< /summary >}}