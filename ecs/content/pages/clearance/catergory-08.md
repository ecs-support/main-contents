---
linktitle: 8 - เขตปลอดอากร
# Page metadata.
title: หมวดที่  8 กระบวนการทางศุลกากรเกี่ยวกับเขตปลอดอากร
date: "2021-07-28T00:00:00Z"
lastmod: "2021-07-28T00:00:00Z"
draft: false  # Is this a draft? true/false
toc: false # Show table of contents? true/false
type: series  # Do not modify.
categories: ["การปฏิบัติพิธีการศุลกากร"]
tags: ["เขตปลอดอากร"]
authors: ["admin"]

# Add menu entry to sidebar.
# - name: Declare this menu p as a parent with ID `name`.
# - weight: Position of link in menu.
menu:
  clearance:
    parent : การปฏิบัติพิธีการศุลกากร
    weight: 8

weight: 8
---

![](../img/img_08.png)

{{< toc >}}


**ข้อ 72** ในประกาศนี้   

**“เขตปลอดอากร”**  หมายความว่า  เขตพื้นที่ที่กำหนดไว้  เพื่อประโยชน์ทางอากรศุลกากร   
ในการประกอบอุตสาหกรรม  พาณิชยกรรม  หรือกิจการอื่นที่เป็นประโยชน์แก่การเศรษฐกิจของประเทศ       
**“ผู้ได้รับใบอนุญาตจัดตั้งเขตปลอดอากร”**  หมายความว่า  ผู้ซึ่งได้รับอนุญาตจากอธิบดีให้จัดตั้ง
เขตปลอดอากร  โดยต้องเสียค่าธรรมเนียมรายปีตามที่กำหนดในกฎกระทรวง   
**“ผู้ได้รับใบอนุญาตให้ประกอบกิจการในเขตปลอดอากร”**  หมายความว่า  ผู้ซึ่งได้รับอนุญาตจาก
อธิบดีให้ประกอบกิจการในเขตปลอดอากร  โดยต้องเสียค่าธรรมเนียมรายปีตามที่กำหนดในกฎกระทรวง 


## ส่วนที่  1 บททั่วไป  

{{< summary "ข้อ 73 การนำของเข้าไปในเขตปลอดอากรหรือนำของออกจากเขตปลอดอากรโดยบุคคลอื่น" >}}   

> **ข้อ 73** การนำของเข้าไปในเขตปลอดอากรหรือนำของออกจากเขตปลอดอากรโดยบุคคลอื่น ที่มิใช่ผู้ได้รับใบอนุญาตให้ประกอบกิจการในเขตปลอดอากร 

1.	ผู้นำของเข้าไปในเขตปลอดอากรหรือผู้นำของออกจากเขตปลอดอากรต้องได้รับอนุญาตจากผู้ได้รับใบอนุญาตให้ประกอบกิจการในเขตปลอดอากร 
2.	ผู้ได้รับใบอนุญาตให้ประกอบกิจการในเขตปลอดอากรต้องแจ้งการอนุญาตให้พนักงานศุลกากรที่กำกับดูแลเขตปลอดอากรทราบตามรูปแบบที่กรมศุลกากรกำหนด  เพื่อใช้เป็นข้อมูลในการตรวจสอบ  ดังนี้ 
    + 2.1.	ชื่อของผู้ประกอบการที่ตนอนุญาตให้นำของเข้าไปเก็บรักษา  หรือนำของออก หรือดำเนินการใด ๆ  ในสถานประกอบกิจการของตน 
    + 2.2.	สินค้าที่ผู้ได้รับใบอนุญาตให้ประกอบกิจการในเขตปลอดอากรอนุญาตให้บุคคลอื่น นำของเข้าไปเก็บรักษา  หรือนำออก  หรือดำเนินการใด ๆ  ในสถานประกอบกิจการของตน 
    + 2.3.	ช่วงระยะเวลาหรือวันที่ที่อนุญาตให้นำของเข้าไปเก็บรักษา  หรือนำของออก   หรือดำเนินการใด ๆ  ในสถานประกอบกิจการของตน 
3.	การอนุญาตให้บุคคลอื่นนำของเข้าไปเขตปลอดอากรหรือนำของออกจากเขตปลอดอากรของตน  ให้ถือว่าผู้ได้รับใบอนุญาตให้ประกอบกิจการในเขตปลอดอากรยินยอมผูกพันตนเข้ารับผิดชอบในค่าอากร และภาษีตามกฎหมายอื่น  (ถ้ามี)  หรือค่าเสียหายอันอาจจะเกิดขึ้นจากบุคคลที่ตนอนุญาตเสมือนดำเนินการด้วยตนเอง 
{{< /summary >}}
{{< row_space >}}

## ส่วนที่  2 การปฏิบัติพิธีการใบขนสินค้าเขตปลอดอากรทางอิเล็กทรอนิกส์  

{{< summary "ข้อ 74 ในการปฏิบัติพิธีการศุลกากรหรือดำเนินการในกระบวนการทางศุลกากร" >}}    

1.	ของที่นำเข้ามาในราชอาณาจักรเพื่อนำเข้าไปในเขตปลอดอากรที่เป็นของยกเว้นอากรขาเข้า   
    + 1.1.	ให้ผู้นำของเข้าในเขตปลอดอากรดำเนินการโดยวิธีการทางอิเล็กทรอนิกส์   ณ  ด่านศุลกากร  หรือสนามบินที่เป็นด่านศุลกากรที่ระบุไว้ในบัญชีสินค้าว่ามีชื่อส่งของถึง   
    + 1.2.	ของที่นำเข้ามาในราชอาณาจักรเพื่อนำเข้าไปในเขตปลอดอากรและได้ตรวจปล่อยออกจากด่านศุลกากร  หรือสนามบินที่เป็นด่านศุลกากรที่นำเข้าแล้ว  ให้ถือว่า  ทั้งชนิด  คุณภาพ  ปริมาณ  น้ำหนัก  ราคา  หรือเกี่ยวกับอัตราอากร  ถูกต้องตรงตามที่ผู้นำของเข้าในเขตปลอดอากร ได้ส่งข้อมูลเข้าสู่ระบบคอมพิวเตอร์ของศุลกากร 
2.	ของที่จะทำการปล่อยออกจากเขตปลอดอากรเพื่อทำการขนย้ายไปยังด่านศุลกากร  หรือสนามบินที่เป็นด่านศุลกากรเพื่อส่งออกไปนอกราชอาณาจักร  ให้ยกเว้นภาษีอากรขาออกแก่ของ ปล่อยออกไปจากเขตปลอดอากรเพื่อส่งออกไปนอกราชอาณาจักร  แต่ไม่รวมถึงการนำของในราชอาณาจักรที่ต้องเสียอากรขาออกเข้าไปในเขตปลอดอากรและได้ส่งออกไปนอกราชอาณาจักรในสภาพเดิมที่นำเข้า 
    + 2.1.	ให้ผู้ส่งของออกจากเขตปลอดอากรดำเนินการโดยวิธีการทางอิเล็กทรอนิกส์   ณ  ด่านศุลกากร  หรือสนามบินที่เป็นด่านศุลกากรสุดท้ายที่ระบุไว้ว่าจะทำการขนหรือย้ายขนของเพื่อส่งออกไปนอกราชอาณาจักร  
    + 2.2.	ให้ผู้ส่งของออกจากเขตปลอดอากรส่งข้อมูลใบขนสินค้าขาออกเข้าสู่ระบบคอมพิวเตอร์ของศุลกากรก่อนการขนย้ายสินค้าออกจากเขตปลอดอากรที่เก็บของนั้น  เพื่อเป็นข้อมูลกำกับการขนย้ายของออกจากเขตปลอดอากรไปยังด่านศุลกากร  หรือสนามบินที่เป็นด่านศุลกากรที่จะทำการส่งของออก 
{{< /summary >}}
{{< row_space >}}	

## ส่วนที่  3 การปฏิบัติพิธีการใบขนสินค้าขาออกโอนย้ายเข้าเขตปลอดอากรทางอิเล็กทรอนิกส์ 

{{< summary "ข้อ 75 การปฏิบัติพิธีการใบขนสินค้าขาออกโอนย้ายเข้าเขตปลอดอากรทางอิเล็กทรอนิกส์" >}}    

> **ข้อ 75** การปฏิบัติพิธีการใบขนสินค้าขาออกโอนย้ายเข้าเขตปลอดอากรทางอิเล็กทรอนิกส์ สำหรับการนำของที่อยู่ภายในราชอาณาจักรซึ่งจะได้รับยกเว้นอากรหรือคืนเงินอากรเมื่อส่งออกไปนอกราชอาณาจักรนำเข้าไปในเขตปลอดอากร 

1.	การส่งข้อมูลใบขนสินค้าขาออกโอนย้ายเข้าเขตปลอดอากร 
    + 1.1.	ให้ผู้นำของซึ่งได้รับยกเว้นอากรหรือคืนเงินอากรเมื่อส่งออกไปนอกราชอาณาจักรและจะนำของดังกล่าวเข้าไปในเขตปลอดอากร   
        + 1.1.1.	จัดทำข้อมูลการส่งข้อมูลใบขนสินค้าขาออกโอนย้ายเข้าเขตปลอดอากรตามมาตรฐานที่กรมศุลกากรกำหนด  โดยถือสภาพแห่งของ  ราคาศุลกากร  พิกัดอัตราศุลกากรที่เป็นอยู่ในวันที่จัดทำใบขนสินค้าขาออกโอนย้ายเข้าเขตปลอดอากร 
        + 1.1.2.	ส่งข้อมูลทางอิเล็กทรอนิกส์เข้าสู่ระบบคอมพิวเตอร์ของศุลกากรก่อนการขนย้ายของดังกล่าวเข้าไปในเขตปลอดอากร  โดยให้ถือเป็นการส่งออกไปนอกราชอาณาจักรในขณะที่นำของนั้นเข้าไปในเขตปลอดอากร   
    + 1.2	ระบบคอมพิวเตอร์ของศุลกากรจะตรวจสอบความถูกต้องเบื้องต้นกับแฟ้มข้อมูลอ้างอิง   
        + 1.2.1	ถ้าพบข้อผิดพลาดระบบคอมพิวเตอร์ของศุลกากรจะตอบรหัสข้อผิดพลาดกลับไปให้ผู้ส่งข้อมูล  ให้ผู้ส่งของซึ่งได้รับยกเว้นอากรหรือคืนเงินอากรเมื่อส่งออกไปนอกราชอาณาจักร และจะนำของดังกล่าวเข้าไปในเขตปลอดอากรทำการแก้ไขข้อมูล  และส่งข้อมูลการแก้ไขข้อมูลการส่งข้อมูลใบขนสินค้าขาออกโอนย้ายเข้าเขตปลอดอากรเข้าสู่ระบบคอมพิวเตอร์ของศุลกากร   
        + 1.2.2	ถ้าไม่พบข้อผิดพลาดระบบคอมพิวเตอร์ของศุลกากรจะกำหนดเลขที่ใบขนสินค้าขาออกโอนย้ายเข้าเขตปลอดอากรทางอิเล็กทรอนิกส์จำนวนสิบสี่หลัก 
        + 1.2.3	ระบบคอมพิวเตอร์ของศุลกากรจะตอบกลับเลขที่ใบขนสินค้าขาออกโอนย้ายเข้าเขตปลอดอากรทางอิเล็กทรอนิกส์ไปยังผู้ส่งข้อมูลในสถานะพร้อมตรวจปล่อย  โดยถือเป็นการยื่นใบขนสินค้าต่อกรมศุลกากรแล้ว 
2.	การตรวจสอบของพนักงานศุลกากรที่กำกับดูแลเขตปลอดอากร 
    + 2.1.	ให้ผู้ประสงค์จะนำของเข้าไปในเขตปลอดอากรขนย้ายของไปยังเขตปลอดอากรดังกล่าว   
    + 2.2.	ในการขนของผ่านเข้าไปในเขตปลอดอากร  ให้ผู้ควบคุมยานพาหนะแสดงเลขที่ใบขนสินค้าขาออกโอนย้ายเข้าเขตปลอดอากรที่กำกับของนั้น  พร้อมเอกสารใบส่งสินค้าให้กับผู้ได้รับใบอนุญาตให้ประกอบกิจการในเขตปลอดอากร  ในขณะนำของผ่านเข้าไปในเขตปลอดอากรนั้น 
3.	การตรวจสอบของที่จะนำผ่านเข้าไปในเขตปลอดอากร  พนักงานศุลกากรอาจตรวจสอบของขาออกที่นำผ่านเข้าในเขตปลอดอากรเป็นครั้งคราว 
4.	กรณีของที่นำเข้าไปในเขตปลอดอากรไม่ครบตามจำนวนในใบขนสินค้าขาออกโอนย้ายเข้าเขตปลอดอากร  ให้ผู้ส่งของออกดำเนินการ  ดังนี้   
    + 4.1.	กรณีของที่นำเข้าไปในเขตปลอดอากรจำนวนไม่ตรงตามที่ระบุในใบขนสินค้าขาออกโอนย้ายเข้าเขตปลอดอากร  ให้ผู้ยื่นใบขนสินค้าส่งข้อมูลผ่านระบบศุลกากรอิเล็กทรอนิกส์  (TCES) แก้ไขข้อมูลรายการสินค้าให้ถูกต้องตามความเป็นจริง  และยืนยันปริมาณหรือจำนวนหีบห่อสินค้าที่นำเข้าไปในเขตปลอดอากรภายในวันที่สิบของเดือนถัดไป  โดยไม่ต้องพิจารณาความผิด 
    + 4.2.	การแก้ไขข้อมูลรายการสินค้าภายหลังวันที่สิบของเดือนถัดไป  ให้ผู้ยื่นใบขนสินค้าขาออกโอนย้ายเข้าเขตปลอดอากร  จัดทำคำร้องพร้อมแนบเอกสารที่เกี่ยวข้องยื่นต่อหน่วยงานศุลกากร ที่กำกับดูแลเขตปลอดอากรนั้นพิจารณาเป็นการเฉพาะราย 
5.	กรณีขอตรวจรับสินค้ากลับคืน  หรือการยกเลิกการส่งออก   
    + 5.1.	กรณีตรวจรับสินค้ากลับคืนบางส่วน  เนื่องจากไม่ได้ใช้ในการผลิตสินค้า  
        + 5.1.1.	ให้ผู้ส่งของซึ่งได้รับยกเว้นอากรหรือคืนเงินอากรเมื่อส่งออกไปนอกราชอาณาจักรและได้นำของนั้นเข้าไปในเขตปลอดอากรแล้ว  จัดทำคำร้องเพื่อแจ้งรายการของสินค้าที่ต้องการตรวจรับกลับคืนจากเขตปลอดอากร  และยืนยันปริมาณหรือจำนวนหีบห่อสินค้าที่ส่งออกไปในเขตปลอดอากรให้ถูกต้องตรงตามความเป็นจริงพร้อมแนบเอกสารที่เกี่ยวข้อง  ยื่นต่อหน่วยงานศุลกากรที่กำกับดูแลเขตปลอดอากรนั้นเพื่อพิจารณาอนุญาต   
        + 5.1.2.	เมื่อพนักงานศุลกากรตรวจสอบว่ามีการแก้ไขข้อมูลรายการของสินค้าที่ไม่ได้ส่งออกแล้ว  ให้พิจารณาอนุญาตให้รับสินค้ากลับคืนได้  โดยไม่ต้องมีการพิจารณาความผิด
    + 5.2.	กรณียกเลิกการส่งออกและขอตรวจรับสินค้ากลับคืนทั้งหมด   
        + 5.2.1.	ให้ผู้ส่งของซึ่งได้รับยกเว้นอากรหรือคืนเงินอากรเมื่อส่งออกไปนอกราชอาณาจักร ละได้นำของนั้นเข้าไปในเขตปลอดอากรแล้ว  จัดทำคำร้องเพื่อยกเลิกการส่งออกและขอตรวจรับสินค้ากลับคืน ยื่นต่อหน่วยงานศุลกากรที่กำกับดูแลเขตปลอดอากรเพื่อพิจารณาอนุญาต   
        + 5.2.2.	ให้พนักงานศุลกากรบันทึกข้อมูลการยกเลิกเลขที่ใบขนสินค้าฉบับนั้น ออกจากระบบก่อนอนุญาตให้ตรวจรับกลับคืนทั้งหมด  โดยไม่ต้องมีการพิจารณาความผิด 
6.	การจัดทำรายงานการนำของเข้าในเขตปลอดอากร ให้ผู้ได้รับใบอนุญาตจัดตั้งเขตปลอดอากรที่มีผู้ได้รับใบอนุญาตให้ประกอบกิจการในเขตปลอดอากรที่ประกอบการพาณิชยกรรม  จัดทำข้อมูลรายงานยืนยันการโอนย้ายของเข้าออก เขตปลอดอากร  (Confirmation  of  goods  report)  ส่งกรมศุลกากร  ดังนี้ 
    + 6.1.	ให้ผู้ได้รับใบอนุญาตให้ประกอบกิจการในเขตปลอดอากรประเภทพาณิชยกรรม  จัดส่งข้อมูลที่เกี่ยวกับการนำของเข้า  การนำของออก  การโอนย้ายของของเขตปลอดอากรตามที่กรมศุลกากรกำหนด  เช่น  เลขที่ใบขนสินค้า  รหัสสถิติ  พิกัดอัตราศุลกากร  ลำดับรายการ  ปริมาณของ   น้ำหนักและหน่วยนับ  ให้ผู้ได้รับใบอนุญาตจัดตั้งเขตปลอดอากร  ภายในวันที่สิบห้าของเดือนถัดไป 
    + 6.2.	ให้ผู้ได้รับใบอนุญาตจัดตั้งเขตปลอดอากร  ดำเนินการรวบรวมและจัดทำข้อมูล ตามข้อ  (6.1)  ของผู้ได้รับใบอนุญาตให้ประกอบกิจการในเขตปลอดอากรประเภทพาณิชยกรรมในเขตปลอดอากรของตนเองและจัดส่งให้กรมศุลกากรภายในวันที่ยี่สิบของเดือนถัดไป 
7.	ระบบคอมพิวเตอร์ของศุลกากรจะทำการประมวลผลการตัดบัญชีเพื่อรับบรรทุกของที่ส่งออกตามใบขนสินค้าขาออกโอนย้ายเข้าไปในเขตปลอดอากรโดยอัตโนมัติ
{{< /summary >}}
{{< row_space >}}

## ส่วนที่  4 การปฏิบัติพิธีการใบขนสินค้าขาเข้าโอนย้ายจากเขตปลอดอากรทางอิเล็กทรอนิกส์ 

{{< summary "ข้อ 76 การปฏิบัติพิธีการใบขนสินค้าขาเข้าโอนย้ายจากเขตปลอดอากรทางอิเล็กทรอนิกส์" >}} 

> **ข้อ 76** การปฏิบัติพิธีการใบขนสินค้าขาเข้าโอนย้ายจากเขตปลอดอากรทางอิเล็กทรอนิกส์ สำหรับการนำของออกจากเขตปลอดอากร  เพื่อใช้หรือจำหน่ายภายในราชอาณาจักร  หรือเพื่อโอนไปยังเขตปลอดอากรอื่น  หรือโอนไปยังคลังสินค้าทัณฑ์บน  หรือเพื่อจำหน่ายให้แก่ผู้นำของเข้ามาตามมาตรา  29  แห่งพระราชบัญญัติศุลกากร  พ.ศ.  2560  หรือเพื่อจำหน่ายให้แก่ผู้มีสิทธิได้รับยกเว้นอากร ตามกฎหมายว่าด้วยพิกัดอัตราศุลกากร  หรือเพื่อจำหน่ายให้แก่ผู้มีสิทธิได้รับยกเว้นอากรตามกฎหมายอื่น  เช่น  พระราชบัญญัติการนิคมอุตสาหกรรมแห่งประเทศไทย  พ.ศ.  2522  พระราชบัญญัติส่งเสริมการลงทุน  พ.ศ.  2520  เป็นต้น 

1.	ให้ผู้นำของออกจากเขตปลอดอากรเป็นผู้จัดทำข้อมูลใบขนสินค้าขาเข้าโอนย้ายจากเขตปลอดอากรตามมาตรฐานที่กรมศุลกากรกำหนด  แล้วเป็นผู้ส่งข้อมูลทางอิเล็กทรอนิกส์เข้าสู่ระบบคอมพิวเตอร์ของศุลกากรก่อนการขนย้ายของออกจากเขตปลอดอากร 
    + 1.1.	การสำแดงราคา  และฐานราคาในการคำนวณค่าภาษีอากร  สำหรับใบขนสินค้าขาเข้าโอนย้ายจากเขตปลอดอากร 
    + 1.2.	การคำนวณค่าภาษีอากรตามใบขนสินค้าขาเข้าโอนย้ายจากเขตปลอดอากร ให้ถือตามสภาพแห่งของ  ราคาศุลกากร  และพิกัดอัตราศุลกากรที่เป็นอยู่ในเวลาที่นำของนั้นออกจากเขตปลอดอากร 
    + 1.3.	ให้นำวิธีการกำหนดราคาศุลกากรสำหรับการนำของเข้ามาในราชอาณาจักรมาใช้ ในการกำหนดราคาศุลการสำหรับของที่นำออกจากเขตปลอดอากร 
    + 1.4.	กรณีที่ของที่นำออกจากเขตปลอดอากร  เพื่อชำระภาษีอากรมีส่วนผสมของ ของในประเทศที่ได้นำเข้าไปในเขตปลอดอากรโดยไม่มีสิทธิหรือไม่ได้ใช้สิทธิยกเว้นหรือคืนอากร   
        + 1.4.1.	ให้นำราคาของของในประเทศที่ผสมอยู่นั้นตามที่สำแดงไว้ในคำร้องขอนำเข้าในเขตปลอดอากรมาหักออกจากราคาของทั้งหมด  และใช้ราคาที่ได้หักราคาของในประเทศ แล้วมาคำนวณเฉพาะอากรศุลกากร  
        + 1.4.2.	 ในการคำนวณค่าภาษีตามกฎหมายอื่น  (ถ้ามี)  ให้เป็นไปตามที่กฎหมายอื่นนั้น ๆ  กำหนดไว้  และให้ใช้ราคาศุลกากรสำหรับการนำเข้าที่ไม่ได้หักทอนเป็นฐานในการคำนวณ   
2.	ระบบคอมพิวเตอร์ของศุลกากรจะตรวจสอบความถูกต้องเบื้องต้นกับแฟ้มข้อมูลอ้างอิง   
    + 2.1.	ถ้าพบข้อผิดพลาดระบบคอมพิวเตอร์ของศุลกากรจะตอบรหัสข้อผิดพลาดกลับไป ให้ผู้ส่งข้อมูล  เพื่อทำการแก้ไขข้อมูลและส่งข้อมูลใบขนสินค้าขาเข้าโอนย้ายจากเขตปลอดอากรที่แก้ไขแล้วเข้าสู่ระบบคอมพิวเตอร์ของศุลกากร   
    + 2.2.	ถ้าไม่พบข้อผิดพลาดระบบคอมพิวเตอร์ของศุลกากรจะกำหนดเลขที่ใบขนสินค้าขาเข้าโอนย้ายจากเขตปลอดอากรทางอิเล็กทรอนิกส์จำนวนสิบสี่หลัก  ในสถานะพร้อมตรวจปล่อย   
    + 2.3.	ระบบคอมพิวเตอร์ของศุลกากรจะตอบกลับเลขที่ใบขนสินค้าขาเข้าโอนย้ายจากเขตปลอดอากรทางอิเล็กทรอนิกส์ไปยังผู้ส่งข้อมูล  โดยถือเป็นการยื่นใบขนสินค้าถูกต้องต่อกรมศุลกากร 
3.	การตรวจของตามใบขนสินค้าขาเข้าโอนย้ายจากเขตปลอดอากรให้ดำเนินการก่อนการนำของนั้นออกจากเขตปลอดอากร 
    + 3.1.	ระบบคอมพิวเตอร์ของศุลกากรจะทำการแจ้งกลับให้ผู้ส่งข้อมูลใบขนสินค้าขาเข้าโอนย้ายจากเขตปลอดอากรทราบ  เพื่อมาติดต่อรับพนักงานศุลกากรที่กำกับดูแลเขตปลอดอากรนั้น เป็นผู้ทำการตรวจสอบพิกัด  ราคา  และของ 
    + 3.2.	การตรวจสอบพิกัด  ราคา  และของ  ให้เป็นไปตามหลักเกณฑ์ในเรื่องการกำหนดพิกัดอัตราศุลกากร  และให้ใช้หลักเกณฑ์การกำหนดราคาศุลกากรโดยอนุโลม 
        + 3.2.1.	 ให้ใช้พิกัดอัตราศุลกากรของของในเวลาซึ่งได้ปล่อยของเช่นว่านั้นออกไปจากเขตปลอดอากร  ไม่ว่าจะปล่อยไปในสภาพเดิมที่นำเข้าไปในเขตปลอดอากรหรือในสภาพอื่น 
        + 3.2.2.	ให้ใช้ราคาศุลกากรตามสภาพแห่งของในเวลาซึ่งได้ปล่อยของเช่นว่านั้นออกไปจากเขตปลอดอากร 
        + 3.2.3.	กรณีของที่นำออกจากเขตปลอดอากรนั้นได้มีการนำไปผลิต  ผสม  ประกอบ  บรรจุ  หรือดำเนินการอื่นใด  โดยมีของที่อยู่ในราชอาณาจักรและนำเข้าไปในเขตปลอดอากร  โดยไม่มีสิทธิหรือไม่ได้ใช้สิทธิยกเว้นหรือคืนอากรรวมอยู่ด้วย  ไม่ต้องนำราคาของของเช่นว่านั้นมารวมเป็นราคาในการคำนวณอากร   
        + 3.2.4.	ให้ใช้อัตราแลกเปลี่ยนเงินตรา  (ถ้ามี)  ที่ใช้อยู่ในวันที่นำของนั้นออกจากเขตปลอดอากร    
    + 3.3.	เมื่อตรวจสอบพิกัด  ราคา  และของแล้วเสร็จพนักงานศุลกากรจะทำการบันทึก การตรวจพร้อมวันที่ที่ทำการตรวจปล่อยสินค้าดังกล่าวในระบบคอมพิวเตอร์ของศุลกากร  และถือเป็นการนำของเข้ามาในราชอาณาจักรในเวลาที่ตรวจปล่อยของตามใบขนสินค้าขาเข้าโอนย้ายจากเขตปลอดอากรออกจากเขตปลอดอากร    
4.	ให้นำของที่ตรวจสอบแล้วออกจากเขตปลอดอากรนั้นได้ 
{{< /summary >}}

{{< summary "ข้อ 77 การนำของในเขตปลอดอากรไปใช้เพื่อการบริโภค" >}}   

> **ข้อ 77** การนำของในเขตปลอดอากรไปใช้เพื่อการบริโภค  หรือใช้เพื่อประโยชน์อย่างอื่น นอกเหนือจากวัตถุประสงค์ ของการจัดตั้งเขตปลอดอากรหรือการประกอบกิจการในเขตปลอดอากร  ให้ถือว่าเป็นการนำของออกจากเขตปลอดอากร   

1.	ให้ผู้ได้รับใบอนุญาตให้ประกอบกิจการในเขตปลอดอากรหรือผู้นำของออกจากเขตปลอดอากร เป็นผู้จัดทำข้อมูลใบขนสินค้าขาเข้าโอนย้ายชำระภาษีอากรจากเขตปลอดอากรตามมาตรฐานที่กรมศุลกากรกำหนด   
2.	จัดส่งข้อมูลทางอิเล็กทรอนิกส์เข้าสู่ระบบคอมพิวเตอร์ของศุลกากร  เพื่อขอชำระภาษีอากรให้ถูกต้องครบถ้วน   
3.	การตรวจสอบของให้ดำเนินการเช่นเดียวกับการนำของนั้นออกจากเขตปลอดอากร 
4.	เมื่อตรวจสอบพิกัด  ราคา  และของแล้วเสร็จ  พนักงานศุลกากรจะทำการบันทึกการตรวจ พร้อมวันที่ที่ทำการตรวจปล่อยสินค้าดังกล่าวในระบบคอมพิวเตอร์ของศุลกากร 
5.	ให้นำของที่ตรวจสอบแล้วไปบริโภคหรือนำไปใช้ประโยชน์อย่างอื่น ๆ  ได้
{{< /summary >}}