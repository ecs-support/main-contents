---
linktitle: 9 - เขตประกอบการเสรี
# Page metadata.
title: หมวดที่  9 กระบวนการทางศุลกากรเกี่ยวกับเขตประกอบการเสรี
date: "2021-07-28T00:00:00Z"
lastmod: "2021-07-28T00:00:00Z"
draft: false  # Is this a draft? true/false
toc: false # Show table of contents? true/false
type: series  # Do not modify.
categories: ["การปฏิบัติพิธีการศุลกากร"]
tags: ["เขตประกอบการเสรี"]
authors: ["admin"]

# Add menu entry to sidebar.
# - name: Declare this menu p as a parent with ID `name`.
# - weight: Position of link in menu.
menu:
  clearance:
    parent : การปฏิบัติพิธีการศุลกากร
    weight: 9

weight: 9
---

{{< toc >}}

 
**ข้อ 78** ในหมวดนี้  

**“เขตประกอบการเสรี”**  ให้มีความหมายตามที่บัญญัติไว้ในกฎหมายว่าด้วยการนิคมอุตสาหกรรมแห่งประเทศไทย   
**“ผู้ประกอบอุตสาหกรรม”**  ให้มีความหมายตามที่บัญญัติไว้ในกฎหมายว่าด้วยการนิคมอุตสาหกรรมแห่งประเทศไทย  
**“ผู้ประกอบพาณิชยกรรม”**  ให้มีความหมายตามที่บัญญัติไว้ในกฎหมายว่าด้วยการนิคมอุตสาหกรรมแห่งประเทศไทย   
**“ผู้ประกอบกิจการในเขตประกอบการเสรี”**  หมายความถึง  ผู้ประกอบอุตสาหกรรมหรือ ผู้ประกอบพาณิชยกรรมที่ได้รับอนุญาตตามกฎหมายว่าด้วยการนิคมอุตสาหกรรมแห่งประเทศไทย   
**“ผู้นำของเข้าในเขตประกอบการเสรี”**  หมายความถึง  ผู้ประกอบอุตสาหกรรมหรือผู้ประกอบพาณิชยกรรม  หรือผู้นำของเข้าอื่นที่นำของเข้ามาในราชอาณาจักรและนำเข้าไปในเขตประกอบการเสรี     
**“ผู้ส่งของออกจากเขตประกอบการเสรี”**  หมายความถึง      
    (ก) ผู้ส่งของออกจากเขตประกอบการเสรีไปนอกราชอาณาจักร  ที่ได้ส่งข้อมูลใบขนสินค้าขาออก  เข้าสู่ระบบคอมพิวเตอร์ของศุลกากรก่อนการขนย้ายสินค้าออกจากเขตประกอบการเสรีที่เก็บของนั้น เพื่อเป็นข้อมูลกำกับการขนย้ายของออกจากเขตประกอบการเสรี   
    (ข) ผู้ส่งของออกจากเขตประกอบการเสรีแห่งหนึ่งไปยังเขตประกอบการเสรีอีกแห่งหนึ่ง  หรือโอนของไปยังสิทธิประโยชน์ทางภาษีอื่นที่กฎหมายกำหนดให้ถือเป็นการส่งออกไปนอกราชอาณาจักร  โดยให้ถือว่าของนั้นได้ส่งออกจากเขตประกอบการเสรีในเวลาที่นำของนั้นออกจากเขตประกอบการเสรี 



## ส่วนที่  1 บททั่วไป  

{{< summary "ข้อ 79 การนำของเข้าไปในเขตประกอบการเสรีหรือนำของออกจากเขตประกอบการเสรี โดยบุคคลอื่นที่มิใช่ผู้ประกอบกิจการในเขตประกอบการเสรี" >}} 


1.	 ผู้นำของเข้าไปในเขตประกอบการเสรี  หรือผู้นำของออกจากเขตประกอบการเสรีต้องได้รับอนุญาตจากผู้ประกอบกิจการในเขตประกอบการเสรี   
2.	ผู้ประกอบกิจการในเขตประกอบการเสรีต้องแจ้งการอนุญาตให้พนักงานศุลกากรที่กำกับดูแลเขตประกอบการเสรีทราบตามรูปแบบที่กรมศุลกากรกำหนด  เพื่อใช้เป็นข้อมูลในการตรวจสอบ  ดังนี้ 
    + 2.1.	ชื่อของผู้ประกอบการที่ตนอนุญาตให้นำของเข้าไปเก็บรักษา  หรือนำของออก   หรือดำเนินการใด ๆ  ในสถานประกอบกิจการของตน 
    + 2.2.	ของที่ผู้ประกอบกิจการในเขตประกอบการเสรีอนุญาตให้ผู้อื่นนำของเข้าไปเก็บรักษา  หรือนำของออก  หรือดำเนินการใด ๆ  ในสถานประกอบกิจการของตน   
    + 2.3.	 ช่วงระยะเวลาหรือวันที่ที่อนุญาตให้นำของเข้าไปเก็บรักษา  หรือนำของออก   หรือดำเนินการใด ๆ  ในสถานประกอบกิจการของตน   
3.	การอนุญาตให้บุคคลอื่นนำของเข้าไปหรือนำของออกจากสถานประกอบกิจการของตนในเขตประกอบการเสรี  ให้ถือว่าผู้ประกอบกิจการในเขตประกอบการเสรีนั้นยินยอมผูกพันตนเข้ารับผิดชอบในค่าอากรและภาษีตามกฎหมายอื่น  (ถ้ามี)  หรือค่าเสียหายอันอาจจะเกิดขึ้นจากบุคคลที่ตนอนุญาตเสมือนดำเนินการด้วยตนเอง 
{{< /summary >}}
{{< row_space >}}

## ส่วนที่  2 การปฏิบัติพิธีการใบขนสินค้าเขตประกอบการเสรีทางอิเล็กทรอนิกส์  

{{< summary "ข้อ 80 ในการปฏิบัติพิธีการศุลกากรหรือดำเนินการในกระบวนการทางศุลกากร" >}} 
 
1.	ของที่นำเข้ามาในราชอาณาจักรเพื่อนำเข้าไปในเขตประกอบการเสรีที่เป็นของยกเว้นอากรขาเข้า    
    + 1.1.	ให้ผู้นำของเข้าในเขตประกอบการเสรีดำเนินการโดยวิธีการทางอิเล็กทรอนิกส์ ณ  ด่านศุลกากร  หรือสนามบินที่เป็นด่านศุลกากรที่ระบุไว้ในบัญชีสินค้าว่ามีชื่อส่งของถึง   
    + 1.2.	ของที่นำเข้ามาในราชอาณาจักรเพื่อนำเข้าไปในเขตประกอบการเสรี  และได้ตรวจปล่อยออกจากด่านศุลกากร  หรือสนามบินที่เป็นด่านศุลกากรที่นำเข้าแล้ว  ให้ถือว่า  ทั้งชนิด  คุณภาพ  ปริมาณ  น้ำหนัก  ราคา  หรือเกี่ยวกับอัตราอากร  ถูกต้องตรงตามที่ผู้นำของเข้าในเขตประกอบการเสรีได้ส่งข้อมูลเข้าสู่ระบบคอมพิวเตอร์ของศุลกากร 
2.	ของที่จะทำการปล่อยออกจากเขตประกอบการเสรีเพื่อทำการขนย้ายไปยังด่านศุลกากร  หรือสนามบินที่เป็นด่านศุลกากรเพื่อส่งออกไปนอกราชอาณาจักร  ให้ยกเว้นภาษีอากรขาออกแก่ของที่ปล่อยออกไปจากเขตประกอบการเสรีเพื่อส่งออกไปนอกราชอาณาจักร  แต่ไม่รวมถึงการนำของในราชอาณาจักรที่ต้องเสียอากรขาออกเข้าไปในเขตประกอบการเสรีและได้ส่งออกไปนอกราชอาณาจักร ในสภาพเดิมที่นำเข้า 
    + 2.1.	ให้ผู้ส่งของออกจากเขตประกอบการเสรีดำเนินการโดยวิธีการทางอิเล็กทรอนิกส์   ณ  ด่านศุลกากร  หรือสนามบินที่เป็นด่านศุลกากรสุดท้ายที่ระบุไว้ว่าจะทำการขนหรือย้ายขนของเพื่อส่งออกไปนอกราชอาณาจักร 
    + 2.2.	ให้ผู้ส่งของออกจากเขตประกอบการเสรีส่งข้อมูลใบขนสินค้าขาออกเข้าสู่ระบบคอมพิวเตอร์ของศุลกากรก่อนการขนย้ายสินค้าออกจากเขตประกอบการเสรีที่เก็บของนั้น  เพื่อเป็นข้อมูลกำกับการขนย้ายของออกจากเขตประกอบการเสรีไปยังด่านศุลกากร  หรือสนามบินที่เป็นด่านศุลกากรที่จะทำการส่งของออก 
{{< /summary >}}
{{< row_space >}}


## ส่วนที่  3 การปฏิบัติพิธีการใบขนสินค้าขาออกโอนย้ายเข้าเขตประกอบการเสรีทางอิเล็กทรอนิกส์  

{{< summary "ข้อ 81 การปฏิบัติพิธีการใบขนสินค้าขาออกโอนย้ายเข้าเขตประกอบการเสรีทางอิเล็กทรอนิกส์ " >}} 

> ข้อ 81 การปฏิบัติพิธีการใบขนสินค้าขาออกโอนย้ายเข้าเขตประกอบการเสรีทางอิเล็กทรอนิกส์ สำหรับการนำของที่อยู่ภายในราชอาณาจักร ซึ่งจะได้รับยกเว้นอากรหรือคืนเงินอากรเมื่อส่งออกไปนอกราชอาณาจักรนำเข้าไปในเขตประกอบการเสรี 

1.	การส่งข้อมูลใบขนสินค้าขาออกโอนย้ายเข้าเขตประกอบการเสรี 
    + 1.1.	ให้ผู้นำของซึ่งได้รับยกเว้นอากรหรือคืนเงินอากรเมื่อส่งออกไปนอกราชอาณาจักรและจะนำของดังกล่าวเข้าไปในเขตประกอบการเสรี 
        + 1.1.1.	จัดทำข้อมูลการส่งข้อมูลใบขนสินค้าขาออกโอนย้ายเข้าเขตประกอบการเสรี ตามมาตรฐานที่กรมศุลกากรกำหนด  โดยถือสภาพแห่งของ  ราคาศุลกากร  พิกัดอัตราศุลกากรที่เป็นอยู่ในวันที่จัดทำใบขนสินค้าขาออกโอนย้ายเข้าเขตประกอบการเสรี 
        + 1.1.2.	ส่งข้อมูลทางอิเล็กทรอนิกส์เข้าสู่ระบบคอมพิวเตอร์ของศุลกากรก่อนการขนย้ายของดังกล่าวเข้าไปในเขตประกอบการเสรี  โดยให้ถือเป็นการส่งออกไปนอกราชอาณาจักรในขณะที่นำของนั้นเข้าไปในเขตประกอบการเสรี  
    + 1.2.	ระบบคอมพิวเตอร์ของศุลกากรจะตรวจสอบความถูกต้องเบื้องต้นกับแฟ้มข้อมูลอ้างอิง   
        + 1.2.1.	ถ้าพบข้อผิดพลาดระบบคอมพิวเตอร์ของศุลกากรจะตอบรหัสข้อผิดพลาด กลับไปให้ผู้ส่งข้อมูล  ให้ผู้ส่งของซึ่งได้รับยกเว้นอากรหรือคืนเงินอากรเมื่อส่งออกไปนอกราชอาณาจักร และจะนำของดังกล่าวเข้าไปในเขตประกอบการเสรีทำการแก้ไขข้อมูล  และส่งข้อมูลการแก้ไขข้อมูลการส่งข้อมูลใบขนสินค้าขาออกโอนย้ายเข้าเขตประกอบการเสรีเข้าสู่ระบบคอมพิวเตอร์ของศุลกากร 
        + 1.2.2.	ถ้าไม่พบข้อผิดพลาดระบบคอมพิวเตอร์ของศุลกากรจะกำหนดเลขที่ใบขนสินค้าขาออกโอนย้ายเข้าเขตประกอบการเสรีทางอิเล็กทรอนิกส์จำนวนสิบสี่หลัก 
    + 1.3.	ระบบคอมพิวเตอร์ของศุลกากรจะตอบกลับเลขที่ใบขนสินค้าขาออกโอนย้ายเข้าเขตประกอบการเสรีทางอิเล็กทรอนิกส์ไปยังผู้ส่งข้อมูลในสถานะพร้อมตรวจปล่อย  โดยถือเป็นการยื่นใบขนสินค้าขาออกต่อกรมศุลกากรแล้ว 
2.	การตรวจสอบของพนักงานศุลกากรที่กำกับดูแลเขตประกอบการเสรี 
    + 2.1.	ให้ผู้ประสงค์จะนำของเข้าไปในเขตประกอบการเสรีขนย้ายของไปยังเขตประกอบการเสรีดังกล่าว   
    + 2.2.	ในการขนของผ่านเข้าไปในเขตประกอบการเสรี  ให้ผู้ควบคุมยานพาหนะแสดงเลขที่ใบขนสินค้าขาออกโอนย้ายเข้าเขตประกอบการเสรีที่กำกับของนั้น  พร้อมเอกสารใบส่งสินค้าให้แก่ผู้ได้รับใบอนุญาตให้ประกอบกิจการในเขตประกอบการเสรี  ในขณะนำของผ่านเข้าไปในเขตประกอบการเสรีนั้น 
3.	การตรวจสอบของที่จะนำผ่านเข้าไปในเขตประกอบการเสรี  พนักงานศุลกากรอาจตรวจสอบของขาออกที่นำผ่านเข้าในเขตประกอบการเสรีเป็นครั้งคราว 
4.	กรณีของที่นำเข้าไปในเขตประกอบการเสรีไม่ครบตามจำนวนในใบขนสินค้าขาออกโอนย้ายเข้าเขตประกอบการเสรี  ให้ผู้ส่งของออกดำเนินการ  ดังนี้   
    + 4.1.	กรณีของที่นำเข้าไปในเขตประกอบการเสรีจำนวนไม่ตรงตามที่ระบุในใบขนสินค้าขาออกโอนย้ายเข้าเขตประกอบการเสรี  ให้ผู้ยื่นใบขนสินค้าส่งข้อมูลผ่านระบบศุลกากรอิเล็กทรอนิกส์  (TCES)  แก้ไขข้อมูลรายการสินค้าให้ถูกต้องตามความเป็นจริง  และยืนยันปริมาณหรือจำนวนหีบห่อสินค้าที่นำเข้าไปในเขตประกอบการเสรีภายในวันที่สิบของเดือนถัดไป  โดยไม่ต้องพิจารณาความผิด 
    + 4.2.	การแก้ไขข้อมูลรายการสินค้าภายหลังวันที่สิบของเดือนถัดไป  ให้ผู้ยื่นใบขนสินค้าขาออกโอนย้ายเข้าเขตประกอบการเสรี  จัดทำคำร้องพร้อมแนบเอกสารที่เกี่ยวข้องยื่นต่อหน่วยงานศุลกากรที่กำกับดูแลเขตประกอบการเสรีนั้นพิจารณาเป็นการเฉพาะราย 
5.	กรณีขอตรวจรับสินค้ากลับคืน  หรือการยกเลิกการส่งออก   
    + 5.1.	กรณีตรวจรับสินค้ากลับคืนบางส่วน  เนื่องจากไม่ได้ใช้ในการผลิตสินค้า   
        + 5.1.1.	ให้ผู้ส่งของซึ่งได้รับยกเว้นอากรหรือคืนเงินอากรเมื่อส่งออกไปนอกราชอาณาจักรและได้นำของนั้นเข้าไปในเขตประกอบการเสรีแล้ว  จัดทำคำร้องเพื่อแจ้งรายการของสินค้าที่ต้องการตรวจรับกลับคืนจากเขตประกอบการเสรี  และยืนยันปริมาณหรือจำนวนหีบห่อสินค้าที่ส่งออกไปในเขตประกอบการเสรีให้ถูกต้องตรงตามความเป็นจริงพร้อมแนบเอกสารที่เกี่ยวข้อง  ยื่นต่อหน่วยงานศุลกากรที่กำกับดูแลเขตประกอบการเสรีนั้นเพื่อพิจารณาอนุญาต   
        + 5.1.2.	เมื่อพนักงานศุลกากรตรวจสอบว่ามีการแก้ไขข้อมูลรายการของสินค้าที่ไม่ได้ส่งออกแล้ว  ให้พิจารณาอนุญาตให้รับสินค้ากลับคืนได้  โดยไม่ต้องมีการพิจารณาความผิด 
    + 5.2.	กรณียกเลิกการส่งออกและขอตรวจรับสินค้ากลับคืนทั้งหมด   
        + 5.2.1.	ให้ผู้ส่งของซึ่งได้รับยกเว้นอากรหรือคืนเงินอากรเมื่อส่งออกไปนอกราชอาณาจักรและได้นำของนั้นเข้าไปในเขตประกอบการเสรีแล้ว  จัดทำคำร้องเพื่อยกเลิกการส่งออก และขอตรวจรับสินค้ากลับคืน  ยื่นต่อหน่วยงานศุลกากรที่กำกับดูแลเขตประกอบการเสรีเพื่อพิจารณาอนุญาต   
        + 5.2.2.	ให้พนักงานศุลกากรบันทึกข้อมูลการยกเลิกเลขที่ใบขนสินค้าฉบับนั้นออกจากระบบก่อนอนุญาตให้ตรวจรับกลับคืนทั้งหมด  โดยไม่ต้องมีการพิจารณาความผิด 
6.	 การจัดทำรายงานยืนยันการโอนย้ายของเข้าออกเขตประกอบการเสรี  (Confirmation  of  goods  report)  ส่งกรมศุลกากร  ดังนี้ 
    + 6.1.	ให้ผู้ประกอบกิจการในเขตประกอบการเสรีที่ประกอบการพาณิชยกรรม จัดส่งข้อมูลที่เกี่ยวข้องกับการนำของเข้า  การนำของออก  การโอนย้ายของของเขตประกอบการเสรีตามที่กรมศุลกากรกำหนด  เช่น  เลขที่ใบขนสินค้า  รหัสสถิติ  พิกัดอัตราศุลกากร  ลำดับรายการ  ปริมาณ ของน้ำหนัก  และหน่วยนับให้การนิคมอุตสาหกรรมแห่งประเทศไทยภายในวันที่สิบห้าของเดือนถัดไป 
    + 6.2.	การนิคมอุตสาหกรรมแห่งประเทศไทยจะดำเนินการรวบรวมและจัดทำข้อมูลตามข้อ  (6.1)  ของผู้ประกอบกิจการในเขตประกอบการเสรีที่ประกอบการพาณิชยกรรม  และจัดส่งให้กรมศุลกากรภายในวันที่ยี่สิบของเดือนถัดไป 
7.	ระบบคอมพิวเตอร์ของศุลกากรจะทำการประมวลผลการตัดบัญชีเพื่อรับบรรทุกของที่ส่งออกตามใบขนสินค้าขาออกโอนย้ายเข้าไปในเขตประกอบการเสรีโดยอัตโนมัติ 
{{< /summary >}}
{{< row_space >}}

## ส่วนที่  4 การปฏิบัติพิธีการใบขนสินค้าขาเข้าโอนย้ายจากเขตประกอบการเสรีทางอิเล็กทรอนิกส์  

{{< summary "ข้อ 82 การปฏิบัติพิธีการใบขนสินค้าขาเข้าโอนย้ายจากเขตประกอบการเสรีทางอิเล็กทรอนิกส์" >}}   

> ข้อ 82 การปฏิบัติพิธีการใบขนสินค้าขาเข้าโอนย้ายจากเขตประกอบการเสรีทางอิเล็กทรอนิกส์ สำหรับการนำของออกจากเขตประกอบการเสรี  เพื่อใช้หรือจำหน่ายภายในราชอาณาจักร  หรือเพื่อโอนไปยังเขตประกอบการเสรีอื่น  หรือโอนไปยังเขตปลอดอากร  หรือคลังสินค้าทัณฑ์บน  หรือเพื่อจำหน่ายให้แก่ผู้นำของเข้ามาตามมาตรา  29  แห่งพระราชบัญญัติศุลกากร  พ.ศ.  2560  หรือเพื่อจำหน่ายให้แก่ ผู้มีสิทธิได้รับยกเว้นอากรตามกฎหมายว่าด้วยพิกัดอัตราศุลกากร  หรือเพื่อจำหน่ายให้แก่ผู้มีสิทธิได้รับยกเว้นอากรตามกฎหมายอื่น  เช่น  พระราชบัญญัติส่งเสริมการลงทุน  พ.ศ.  2520  เป็นต้น 

1.	 ให้ผู้นำของออกจากเขตประกอบการเสรีเป็นผู้จัดทำข้อมูลใบขนสินค้าขาเข้าโอนย้ายจากเขตประกอบการเสรีตามมาตรฐานที่กรมศุลกากรกำหนด  แล้วเป็นผู้ส่งข้อมูลทางอิเล็กทรอนิกส์ เข้าสู่ระบบคอมพิวเตอร์ของศุลกากรก่อนการขนย้ายของออกจากเขตประกอบการเสรี 
    + 1.1.	การสำแดงราคา  และฐานราคาในการคำนวณค่าภาษีอากร  สำหรับใบขนสินค้าขาเข้าโอนย้ายจากเขตประกอบการเสรี 
    + 1.2.	การคำนวณค่าภาษีอากรตามใบขนสินค้าขาเข้าโอนย้ายจากเขตประกอบการเสรี ให้ถือตามสภาพแห่งของ  ราคาศุลกากร  และพิกัดอัตราศุลกากรที่เป็นอยู่ในเวลาที่นำของนั้นออกจากเขตประกอบการเสรี   
    + 1.3.	ให้นำวิธีการกำหนดราคาศุลกากรสำหรับการนำของเข้ามาในราชอาณาจักรมาใช้ในการกำหนดราคาศุลกากรสำหรับของที่นำออกจากเขตประกอบการเสรี 
    + 1.4.	กรณีที่ของที่นำออกจากเขตประกอบการเสรี  เพื่อชำระภาษีอากรมีส่วนผสมของ ของในประเทศที่ได้นำเข้าไปในเขตประกอบการเสรีโดยไม่มีสิทธิหรือไม่ได้ใช้สิทธิยกเว้นหรือคืนอากร   
        + 1.4.1.	ให้นำราคาของของในประเทศที่ผสมอยู่นั้นตามที่สำแดงไว้ในคำร้องขอนำเข้าในเขตประกอบการเสรีมาหักออกจากราคาของทั้งหมด  และใช้ราคาที่ได้หักราคาของในประเทศ แล้วมาคำนวณเฉพาะอากรศุลกากร     
        + 1.4.2.	ในการคำนวณค่าภาษีตามกฎหมายอื่น  (ถ้ามี)  ให้เป็นไปตามที่กฎหมายอื่นนั้น ๆ  กำหนดไว้  และให้ใช้ราคาศุลกากรสำหรับการนำเข้าที่ไม่ได้หักทอนเป็นฐานในการคำนวณ 
2.	ระบบคอมพิวเตอร์ของศุลกากรจะตรวจสอบความถูกต้องเบื้องต้นกับแฟ้มข้อมูลอ้างอิง   
    + 2.1.	ถ้าพบข้อผิดพลาดระบบคอมพิวเตอร์ของศุลกากรจะตอบรหัสข้อผิดพลาดกลับไปให้ผู้ส่งข้อมูล  เพื่อทำการแก้ไขข้อมูลและส่งข้อมูลใบขนสินค้าขาเข้าโอนย้ายจากเขตประกอบการเสรีที่แก้ไขแล้วเข้าสู่ระบบคอมพิวเตอร์ของศุลกากร
    + 2.2.	ถ้าไม่พบข้อผิดพลาดระบบคอมพิวเตอร์ของศุลกากรจะกำหนดเลขที่ใบขนสินค้าขาเข้าโอนย้ายจากเขตประกอบการเสรีทางอิเล็กทรอนิกส์จำนวนสิบสี่หลัก  ในสถานะพร้อมตรวจปล่อย   
    + 2.3.	ระบบคอมพิวเตอร์ของศุลกากรจะตอบกลับเลขที่ใบขนสินค้าขาเข้าโอนย้ายจากเขตประกอบการเสรีทางอิเล็กทรอนิกส์ไปยังผู้ส่งข้อมูล  โดยถือเป็นการยื่นใบขนสินค้าถูกต้องต่อกรมศุลกากร 
3.	การตรวจของตามใบขนสินค้าขาเข้าโอนย้ายจากเขตประกอบการเสรีให้ดำเนินการก่อนการนำของนั้นออกจากเขตประกอบการเสรี 
    + 3.1.	ระบบคอมพิวเตอร์ของศุลกากรจะทำการแจ้งกลับให้ผู้ส่งข้อมูลใบขนสินค้าขาเข้าโอนย้ายจากเขตประกอบการเสรีทราบ  เพื่อมาติดต่อรับพนักงานศุลกากรที่กำกับดูแลเขตประกอบการเสรี นั้นเป็นผู้ทำการตรวจสอบพิกัด  ราคา  และของ 
    + 3.2.	การตรวจสอบพิกัด  ราคา  และของ  ให้เป็นไปตามหลักเกณฑ์ในเรื่องการกำหนดพิกัดอัตราศุลกากร  และให้ใช้หลักเกณฑ์การกำหนดราคาศุลกากรโดยอนุโลม 
        + 3.2.1.	ให้ใช้พิกัดอัตราศุลกากรของของในเวลาซึ่งได้ปล่อยของเช่นว่านั้นออกไปจากเขตประกอบการเสรี  ไม่ว่าจะปล่อยไปในสภาพเดิมที่นำเข้าไปในเขตประกอบการเสรีหรือในสภาพอื่น 
        + 3.2.2.	ให้ใช้ราคาศุลกากรตามสภาพแห่งของในเวลาซึ่งได้ปล่อยของเช่นว่านั้นออกไปจากเขตประกอบการเสรี 
        + 3.2.3.	กรณีของที่นำออกจากเขตประกอบการเสรีนั้นได้มีการนำไปผลิต  ผสม  ประกอบ  บรรจุ  หรือดำเนินการอื่นใด  โดยมีของที่อยู่ในราชอาณาจักรและนำเข้าไปในเขตประกอบการเสรี  โดยไม่มีสิทธิหรือไม่ได้ใช้สิทธิยกเว้นหรือคืนอากรรวมอยู่ด้วย  ไม่ต้องนำราคาของของเช่นว่านั้นมารวมเป็นราคาในการคำนวณอากร   
        + 3.2.4.	ให้ใช้อัตราแลกเปลี่ยนเงินตรา  (ถ้ามี)  ที่ใช้อยู่ในวันที่นำของนั้นออกจากเขตประกอบการเสรี   
    + 3.3.	เมื่อตรวจสอบพิกัด  ราคา  และของแล้วเสร็จพนักงานศุลกากรจะทำการบันทึก การตรวจพร้อมวันที่ที่ทำการตรวจปล่อยสินค้าดังกล่าวในระบบคอมพิวเตอร์ของศุลกากร  และถือเป็นการนำของเข้ามาในราชอาณาจักรในเวลาที่ตรวจปล่อยของตามใบขนสินค้าขาเข้าโอนย้ายจากเขตประกอบการเสรี ออกจากเขตประกอบการเสรี   
4.	ให้นำของที่ตรวจสอบแล้วออกจากเขตประกอบการเสรีนั้นได้ 
{{< /summary >}}

{{< summary "ข้อ 83 การนำของในเขตประกอบการเสรีไปใช้เพื่อการบริโภค  หรือใช้เพื่อประโยชน์อย่างอื่น" >}}   

> ข้อ 83 การนำของในเขตประกอบการเสรีไปใช้เพื่อการบริโภค  หรือใช้เพื่อประโยชน์อย่างอื่น นอกเหนือจากวัตถุประสงค์ของการจัดตั้งเขตประกอบการเสรีหรือการประกอบกิจการในเขตประกอบการเสรี   
ให้ถือว่าเป็นการนำของออกจากเขตประกอบการเสรี   

1.	ให้ผู้ประกอบกิจการในเขตประกอบการเสรีหรือผู้นำของออกจากเขตประกอบการเสรีเป็นผู้จัดทำข้อมูลใบขนสินค้าขาเข้าโอนย้ายชำระภาษีอากรจากเขตประกอบการเสรีตามมาตรฐานที่กรมศุลกากรกำหนด   
2.	จัดส่งข้อมูลทางอิเล็กทรอนิกส์เข้าสู่ระบบคอมพิวเตอร์ของศุลกากร  เพื่อขอชำระภาษีอากรให้ถูกต้องครบถ้วน   
3.	การตรวจสอบของให้ดำเนินการเช่นเดียวกับการนำของนั้นออกจากเขตปลอดอากร 
4.	เมื่อตรวจสอบพิกัด  ราคา  และของแล้วเสร็จ  พนักงานศุลกากรจะทำการบันทึกการตรวจ พร้อมวันที่ที่ทำการตรวจปล่อยสินค้าดังกล่าวในระบบคอมพิวเตอร์ของศุลกากร   
5.	ให้นำของที่ตรวจสอบแล้วไปบริโภคหรือนำไปใช้ประโยชน์อย่างอื่น ๆ  ได้
{{< /summary >}}