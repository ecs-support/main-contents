---
linktitle: 11 - เครื่องคอมพิวเตอร์ขัดข้อง
# Page metadata.
title: หมวดที่  11 การปฏิบัติพิธีการกรณีเครื่องคอมพิวเตอร์ขัดข้อง
date: "2021-07-28T00:00:00Z"
lastmod: "2021-07-28T00:00:00Z"
draft: false  # Is this a draft? true/false
toc: false # Show table of contents? true/false
type: series  # Do not modify.
categories: ["การปฏิบัติพิธีการศุลกากร"]
tags: ["คอมพิวเตอร์ขัดข้อง"]
authors: ["admin"]

# Add menu entry to sidebar.
# - name: Declare this menu p as a parent with ID `name`.
# - weight: Position of link in menu.
menu:
  clearance:
    parent : การปฏิบัติพิธีการศุลกากร
    weight: 11

weight: 11
---

{{< toc >}}



> **ข้อ 94** ในกรณีที่เครื่องคอมพิวเตอร์ของกรมศุลกากร  หรือของผู้ให้บริการรับ-ส่งข้อมูล 
ทางอิเล็กทรอนิกส์เสีย  ระบบสื่อสารของศุลกากรขัดข้อง  ระบบไฟฟ้าขัดข้อง  หรือมีปัญหาอื่น   
อันเป็นเหตุให้ไม่สามารถปฏิบัติพิธีการศุลกากรด้วยระบบอิเล็กทรอนิกส์ได้  ให้ปฏิบัติพิธีการศุลกากร 
ในรูปแบบกระดาษ  (Manual)  ได้  ดังต่อไปนี้ 

1.	ภายในหนึ่งชั่วโมง  นับแต่เครื่องคอมพิวเตอร์ของกรมศุลกากร  หรือของผู้ให้บริการรับ-ส่ง ข้อมูลทางอิเล็กทรอนิกส์เสีย  ระบบสื่อสารของศุลกากรขัดข้อง  ระบบไฟฟ้าขัดข้อง  ผู้อำนวยการสำนักเทคโนโลยีสารสนเทศและการสื่อสารหรือผู้ทำการแทน  จะแจ้งข้อมูลข่าวสารไปยังสมาคมต่าง ๆ   เช่น  สภาอุตสาหกรรมแห่งประเทศไทย  สภาหอการค้าไทย  สมาคมผู้นำเข้าและผู้ส่งออกระดับมาตรฐานเออีโอ  สมาคมชิปปิ้งแห่งประเทศไทย  ตัวแทนผู้ประกอบการและสำนักงาน/ด่านศุลกากร  เป็นต้น   ผ่านทางโทรศัพท์  ระบบไปรษณีย์อิเล็กทรอนิกส์  (e-mail)  ระบบข้อความสั้น  (SMS)  เพื่อให้ทราบกรณีระบบขัดข้อง  และจัดทำประกาศข้อมูลข่าวสารทางระบบอินเทอร์เน็ต  ระบบอินทราเน็ต  เมื่อได้รับแจ้งเหตุขัดข้อง  หัวหน้าหน่วยงานบริการศุลกากร  นายด่านศุลกากร  หรือผู้ทำการแทน  จะพิจารณาสั่งการให้ปฏิบัติพิธีการศุลกากรในรูปแบบกระดาษได้  ณ  จุดบริการที่ได้ประกาศกำหนดไว้ 
2.	กรณีด่านศุลกากร  พบว่าในพื้นที่รับผิดชอบมีปัญหาที่เป็นเหตุให้ระบบขัดข้อง   เช่น  กระแสไฟฟ้าขัดข้อง  หรือสัญญาณของระบบการรับ-ส่งข้อมูลขัดข้อง  ทำให้ไม่สามารถรับ-ส่งข้อมูลทางอิเล็กทรอนิกส์ได้  นายด่านศุลกากรหรือผู้ทำการแทน  จะพิจารณาสั่งการให้ปฏิบัติพิธีการศุลกากร ในรูปแบบกระดาษได้  ณ  จุดบริการที่ได้ประกาศกำหนดไว้ 
3.	การยื่นใบขนสินค้าขาเข้าในรูปแบบกระดาษ  และการตรวจปล่อยใบขนสินค้าขาเข้า   กรณีระบบคอมพิวเตอร์ของศุลกากรขัดข้อง  ผู้นำของเข้าไม่ต้องชำระค่าธรรมเนียมในการบันทึกข้อมูลเข้าสู่ระบบคอมพิวเตอร์ของศุลกากร   
    + 3.1.	การยื่นใบขนสินค้าขาเข้าในรูปแบบกระดาษ 
        + 3.1.1.	กรณีที่ผู้นำของเข้ายังมิได้ส่งข้อมูลใบขนสินค้าขาเข้าเข้าสู่ระบบอมพิวเตอร์ของศุลกากร  ให้ผู้นำของเข้าจัดทำใบขนสินค้าขาเข้าในรูปแบบกระดาษ  ตามแบบที่กรมศุลกากรกำหนด  แนบท้ายประกาศนี้  พร้อมเอกสารประกอบในรูปแบบกระดาษ  ได้แก่ 
            -	ต้นฉบับใบตราส่งสินค้า  (Bill  of  lading  or  House  Air  Waybill  or  Delivery  Order) 
            -	บัญชีราคาสินค้า  (Invoice) 
            -	บัญชีรายละเอียดบรรจุหีบห่อ  (Packing  List)  (ถ้ามี) 
            -	ใบแจ้งยอดเบี้ยประกัน  (Insurance  Premium  Invoice)  (ถ้ามี) 
            -	ใบอนุญาตหรือหนังสืออนุญาตสำหรับของควบคุมการนำเข้า  (ถ้ามี) 
            -	ใบรับรองแหล่งกำเนิดสินค้า  (Certificate  of  Origin)  (ถ้ามี) 
            -	เอกสารอื่นที่จำเป็น  เช่น  Catalogue  แสดงคุณลักษณะการใช้งาน  


       > โดยให้ผู้นำของเข้าทำการลงนามในใบขนสินค้าขาเข้าและเอกสารประกอบทุกฉบับจำนวนสองชุด  ยื่นต่อหน่วยงานบริการศุลกากร  ณ  จุดบริการที่ได้ประกาศกำหนดไว้ 

        + 3.1.2.	กรณีผู้นำของเข้าได้ส่งข้อมูลใบขนสินค้าขาเข้าเข้าสู่ระบบคอมพิวเตอร์ของศุลกากรแล้ว  ก่อนระบบคอมพิวเตอร์ของศุลกากรขัดข้อง  แต่ยังมิได้รับการตอบกลับเลขที่ใบขนสินค้าขาเข้าจากระบบคอมพิวเตอร์ของศุลกากร  ให้ผู้นำของเข้าจัดทำใบขนสินค้าขาเข้า   พร้อมใบรายละเอียดใบขนสินค้าขาเข้าที่พิมพ์ออกจากระบบคอมพิวเตอร์ของผู้นำของเข้า  ซึ่งมีเลขที่  Reference  No.  และเอกสารในรูปแบบกระดาษเช่นเดียวกับข้อ  (3.1.1)  โดยลงนามในใบขนสินค้าขาเข้าและเอกสารทุกฉบับ  จำนวนสองชุด  ยื่นต่อหน่วยงานบริการศุลกากร  ณ  จุดบริการที่ได้ประกาศกำหนดไว้ 
        + 3.1.3.	กรณีผู้นำของเข้าได้ส่งข้อมูลใบขนสินค้าขาเข้าเข้าสู่ระบบคอมพิวเตอร์ของศุลกากร  และได้รับการตอบกลับเลขที่ใบขนสินค้าขาเข้าจากระบบคอมพิวเตอร์ของศุลกากร   ก่อนระบบคอมพิวเตอร์ของศุลกากรขัดข้อง  ให้ผู้นำของเข้าพิมพ์ใบขนสินค้าขาเข้า  พร้อมใบรายละเอียดใบขนสินค้าขาเข้าที่พิมพ์ออกจากระบบคอมพิวเตอร์ของผู้นำของเข้า  ซึ่งมีเลขที่  Reference  No.   และเลขที่ใบขนสินค้าขาเข้าแทนการยื่นเอกสารประกอบในรูปแบบกระดาษ  และลงนามในใบขนสินค้าขาเข้าและเอกสารทุกฉบับ  จำนวนสองชุด  ยื่นต่อหน่วยงานบริการศุลกากร  ณ  จุดบริการที่ได้ประกาศ 
    + 3.2.	การออกเลขที่ใบขนสินค้าในรูปแบบกระดาษ  จำนวนสิบสี่หลัก AAAA  X  YY  MM  NNNNN 
        + 3.2.1.	กรณีที่ผู้นำของเข้ายังมิได้ส่งข้อมูลใบขนสินค้าขาเข้าเข้าสู่ระบบคอมพิวเตอร์ของศุลกากร  พนักงานศุลกากรผู้มีอำนาจหน้าที่หรือผู้ที่ได้รับมอบหมายจะตรวจสอบใบขนสินค้าขาเข้าในรูปแบบกระดาษ  พร้อมเอกสารประกอบในรูปแบบกระดาษ  และออกเลขที่ใบขนสินค้าขาเข้าในรูปแบบกระดาษโดยประทับหรือเขียนเลขที่ใบขนสินค้าไว้ที่มุมบนด้านขวาของต้นฉบับใบขนสินค้าและสำเนาคู่ฉบับ  และลงลายมือชื่อพร้อมวัน  เดือน  ปี  กำกับเอกสารประกอบใบขนสินค้าทุกฉบับ 
        + 3.2.2.	กรณีที่ผู้นำของเข้าได้ส่งข้อมูลใบขนสินค้าขาเข้าเข้าสู่ระบบคอมพิวเตอร์ของศุลกากรแล้ว  ก่อนระบบคอมพิวเตอร์ของศุลกากรขัดข้อง  แต่ยังมิได้รับการตอบกลับเลขที่ใบขนสินค้าขาเข้าจากระบบคอมพิวเตอร์ของศุลกากร  พนักงานศุลกากรผู้มีอำนาจหน้าที่หรือผู้ที่ได้รับมอบหมาย  จะตรวจสอบใบขนสินค้าขาเข้าในรูปแบบกระดาษ  พร้อมเอกสารประกอบในรูปแบบกระดาษให้ถูกต้องก่อนออกเลขที่ใบขนสินค้าในรูปแบบกระดาษโดยประทับหรือเขียนเลขที่ใบขนสินค้าไว้ที่มุมบนด้านขวาของต้นฉบับใบขนสินค้าและสำเนาคู่ฉบับ  และลงลายมือชื่อพร้อมวัน  เดือน  ปี  กำกับเอกสารประกอบใบขนสินค้าทุกฉบับ 
        + 3.2.3.	กรณีผู้นำของเข้าได้ส่งข้อมูลใบขนสินค้าขาเข้าเข้าสู่ระบบคอมพิวเตอร์ของศุลกากรและได้รับการตอบกลับเลขที่ใบขนสินค้าขาเข้าจากระบบคอมพิวเตอร์ของศุลกากร   ก่อนระบบคอมพิวเตอร์ของศุลกากรขัดข้อง  พนักงานศุลกากรผู้มีอำนาจหน้าที่หรือผู้ที่ได้รับมอบหมาย  จะลงนามกำกับเลขที่ใบขนสินค้าขาเข้าของต้นฉบับใบขนสินค้าและสำเนาคู่ฉบับ  และลงลายมือชื่อพร้อมวัน  เดือน  ปี  กำกับเอกสารประกอบใบขนสินค้าทุกฉบับ 
    + 3.3.	การสั่งการตรวจใบขนสินค้าขาเข้าในรูปแบบกระดาษ 
        + 3.3.1.	พนักงานศุลกากรผู้มีอำนาจหน้าที่หรือผู้ที่ได้รับมอบหมาย  จะรับรองยอดค่าภาษีอากรที่ต้องชำระตามใบขนสินค้าขาเข้า  โดยจะเขียนยอดรวมค่าภาษีอากรด้วยหมึกสีแดง  หากไม่มีค่าภาษีอากรที่ต้องชำระจะเขียนคำว่า  “ไม่มีค่าภาษีอากรที่ต้องชำระ”  แล้วลงลายมือชื่อพร้อมประทับตราชื่อกำกับไว้ที่ต้นฉบับใบขนสินค้าและสำเนาคู่ฉบับ 
        + 3.3.2.	พนักงานศุลกากรผู้มีอำนาจหน้าที่หรือผู้ที่ได้รับมอบหมาย  จะสั่งการตรวจเป็น  “ตรวจสอบพิกัด  ราคา  และของ”  (Red  Line)  เท่านั้น  และเมื่อสั่งการตรวจในใบขนสินค้าขาเข้าในรูปแบบกระดาษแล้ว  จะมอบต้นฉบับใบขนสินค้าและสำเนาคู่ฉบับ  คืนแก่ผู้นำของเข้า   เพื่อเป็นหลักฐานในการปฏิบัติพิธีการในขั้นตอนการชำระภาษีอากร  และการตรวจปล่อยสินค้าต่อไป  
    + 3.4.	การชำระค่าภาษีอากร  ให้ผู้นำของเข้าชำระค่าภาษีอากรต่อหน่วยรับชำระค่าภาษีอากรของด่านศุลกากร  หรือสนามบินที่เป็นด่านศุลกากรที่นำของเข้า  พร้อมใบขนสินค้าขาเข้าในรูปแบบกระดาษ 
        + 3.4.1.	พนักงานศุลกากรหน่วยรับชำระค่าภาษีอากร  จะออกใบเสร็จรับเงิน กศก.  121  โดยเขียนหรือประทับตราว่า  “ใบเสร็จรับเงินชั่วคราว”  และเขียนเลขที่ใบขนสินค้าขาเข้ากำกับไว้แล้วลงลายมือชื่อพร้อมประทับตราชื่อผู้รับเงิน  วัน  เดือน  ปีกำกับในต้นฉบับใบเสร็จรับเงินชั่วคราวและสำเนาคู่ฉบับ  โดยวิธีสอดกระดาษคาร์บอน 
        + 3.4.2.	หัวหน้าหน่วยรับชำระค่าภาษีอากรหรือผู้ที่ได้รับมอบหมาย  จะลงลายมือชื่อพร้อมประทับตราชื่อและวัน  เดือน  ปี  กำกับในต้นฉบับใบเสร็จรับเงินชั่วคราวและสำเนาคู่ฉบับ  เพื่อรับรองว่าเครื่องคอมพิวเตอร์ขัดข้องจริง 
        + 3.4.3.	พนักงานศุลกากรหน่วยรับชำระค่าภาษีอากรจะมอบต้นฉบับใบเสร็จรับเงินชั่วคราวและคืนใบขนสินค้าในรูปแบบกระดาษให้ผู้นำของเข้า  เพื่อเป็นหลักฐานในการตรวจปล่อยสินค้าต่อไป 
    + 3.5.	การตรวจปล่อยสินค้า 
        + 3.5.1.	ให้ผู้นำของเข้านำต้นฉบับใบเสร็จรับเงินชั่วคราวและต้นฉบับใบขนสินค้าขาเข้าในรูปแบบกระดาษและสำเนาคู่ฉบับ  ไปติดต่อพนักงานศุลกากรผู้มีอำนาจหน้าที่หรือผู้ที่ได้รับมอบหมาย  ณ  โรงพักสินค้า  เพื่อสั่งการให้โรงพักสินค้าจัดเตรียมของให้พนักงานศุลกากรตรวจสอบ 
        + 3.5.2.	พนักงานศุลกากรผู้มีอำนาจหน้าที่หรือผู้ที่ได้รับมอบหมายจะทำการตรวจสอบใบขนสินค้าขาเข้า  ใบเสร็จรับเงินก่อนแล้วจึงตรวจสอบพิกัด  ราคาและของ หากถูกต้องจะบันทึกผลการตรวจปล่อยและลงลายมือชื่อพร้อมประทับตราชื่อ  ที่ด้านหลังต้นฉบับใบขนสินค้าขาเข้าในรูปแบบกระดาษและสำเนาคู่ฉบับ  โดยวิธีสอดกระดาษคาร์บอน  และจะบันทึกคำว่า  “ตรวจปล่อยสินค้าแล้ว”  ที่ต้นฉบับใบเสร็จรับเงินชั่วคราว  พร้อมลงลายมือชื่อและประทับตราชื่อ  วัน  เดือน  ปี  กำกับ หากพบว่าไม่ถูกต้องตรงกันกับที่สำแดงในใบขนสินค้าขาเข้าในรูปแบบกระดาษพนักงานศุลกากรผู้มีอำนาจหน้าที่หรือผู้ที่ได้รับมอบหมายจะดำเนินการตามระเบียบต่อไป 
        + 3.5.3.	พนักงานศุลกากรผู้มีอำนาจหน้าที่หรือผู้ที่ได้รับมอบหมายจะคืนสำเนาคู่ฉบับใบขนสินค้าขาเข้าในรูปแบบกระดาษ  และต้นฉบับใบเสร็จรับเงินชั่วคราวให้ผู้นำของเข้า เพื่อติดต่อโรงพักสินค้าในการนำของออกจากอารักขาศุลกากร  ส่วนต้นฉบับใบขนสินค้าขาเข้าในรูปแบบกระดาษ  พนักงานศุลกากรผู้มีอำนาจหน้าที่หรือผู้ที่ได้รับมอบหมายจะจัดเก็บไว้  เพื่อเป็นหลักฐานในการตรวจสอบต่อไป 
    + 3.6.	กรณีการยื่นใบขนสินค้าขาเข้าในรูปแบบกระดาษ  การชำระค่าภาษีอากร  (ถ้ามี)  และการตรวจปล่อยใบขนสินค้าขาเข้าดังกล่าว  ถือเป็นกรณีมีความจำเป็นที่ต้องนำของออกไปจากอารักขาศุลกากรโดยรีบด่วน  โดยยังไม่ต้องทำใบขนสินค้าขาเข้าทางอิเล็กทรอนิกส์โดยครบถ้วน  ดังนั้น  เมื่อระบบคอมพิวเตอร์ของศุลกากรกลับมาใช้งานได้ตามปกติ  ให้ผู้นำของเข้านำสำเนาคู่ฉบับใบขนสินค้าในรูปแบบกระดาษและต้นฉบับใบเสร็จรับเงินชั่วคราว  (ถ้ามี)  มาติดต่อหน่วยงานบริการศุลกากรที่ทำการตรวจปล่อยสินค้าเพื่อเป็นการปฏิบัติพิธีการศุลกากรให้ครบถ้วน 
        + 3.6.1.	กรณีใช้เลขที่ใบขนสินค้าขาเข้าที่ได้รับการตอบกลับมาก่อนระบบคอมพิวเตอร์ของศุลกากรขัดข้อง  พนักงานศุลกากรผู้มีอำนาจหน้าที่หรือผู้ที่ได้รับมอบหมาย  จะลงลายมือชื่อ พร้อมประทับตราชื่อและวัน  เดือน  ปี  กำกับที่เลขที่ใบขนสินค้าในต้นฉบับใบเสร็จรับเงินชั่วคราว 
        + 3.6.2.	กรณีมีการส่งข้อมูลใบขนสินค้าขาเข้ามาในระบบคอมพิวเตอร์ของศุลกากร  และมีข้อมูลใบขนสินค้าเลขที่ดังกล่าวเป็นใบขนสินค้าที่ได้ตัดบัญชีสินค้ารายใบตราส่ง  พนักงานศุลกากร ผู้มีอำนาจหน้าที่หรือผู้ที่ได้รับมอบหมายจะตรวจสอบข้อมูลใบขนสินค้าขาเข้าที่ได้ตัดบัญชีสินค้า รายใบตราส่งในระบบคอมพิวเตอร์ของศุลกากรกับต้นฉบับใบขนสินค้าขาเข้าในรูปแบบกระดาษ ที่เจ้าหน้าที่จัดเก็บไว้และสำเนาคู่ฉบับที่ผู้นำของเข้านำมายื่น ากพบว่าข้อมูลถูกต้องตรงกัน  พนักงานศุลกากรผู้มีอำนาจหน้าที่หรือผู้ที่ได้รับมอบหมายจะยกเลิกเลขที่ใบขนสินค้าขาเข้าในรูปแบบกระดาษ  และใช้เลขที่ใบขนสินค้าขาเข้าที่ตัดบัญชีสินค้ารายใบตราส่งในระบบคอมพิวเตอร์ของศุลกากรแทน  โดยจะขีดฆ่าเลขที่ใบขนสินค้าขาเข้า ในรูปแบบกระดาษและบันทึกเลขที่ใบขนสินค้าขาเข้าที่ได้ตัดบัญชีสินค้ารายใบตราส่งลงในต้นฉบับใบขนสินค้าขาเข้าในรูปแบบกระดาษและบนสำเนาคู่ฉบับ  และต้นฉบับใบเสร็จเงินชั่วคราว  แล้วลงลายมือชื่อ พร้อมประทับตราชื่อและวัน  เดือน  ปี  กำกับ หากพบว่าข้อมูลใบขนสินค้าที่ได้ตัดบัญชีสินค้ารายใบตราส่งในระบบคอมพิวเตอร์ของศุลกากร  ไม่ถูกต้องกันกับใบขนสินค้าขาเข้าในรูปแบบกระดาษ  พนักงานศุลกากร ผู้มีอำนาจหน้าที่หรือผู้ที่ได้รับมอบหมายจะดำเนินการตามระเบียบต่อไป 
        + 3.6.3.	กรณีไม่มีการส่งข้อมูลใบขนสินค้าขาเข้าเข้ามาในระบบคอมพิวเตอร์ของศุลกากร  หรือไม่มีเลขที่ใบขนสินค้ามาตัดบัญชีสินค้ารายใบตราส่ง  พนักงานศุลกากรผู้มีอำนาจหน้าที่หรือผู้ที่ได้รับมอบหมายจะบันทึกข้อมูลใบขนสินค้าขาเข้าลงในระบบคอมพิวเตอร์ของศุลกากร   โดยใช้เลขที่ใบขนสินค้าขาเข้าในรูปแบบกระดาษที่ออกให้เดิม  และลงลายมือชื่อพร้อมประทับตราชื่อ และวัน  เดือน  ปี  กำกับที่เลขที่ใบขนสินค้าขาเข้าบนต้นฉบับใบเสร็จรับเงินชั่วคราว 
    + 3.7.	การติดต่อขอรับใบเสร็จรับเงิน  (กศก.  122) 
        + 3.7.1.	หลังจากผู้นำของเข้าดำเนินการตามข้อ  (3.6)  แล้ว  ให้ผู้นำของเข้านำต้นฉบับใบเสร็จรับเงินชั่วคราว  ไปติดต่อหน่วยรับชำระค่าภาษีอากรของด่านศุลกากร  หรือสนามบินที่เป็นด่านศุลกากรที่นำของเข้า  เพื่อคืนใบเสร็จรับเงินชั่วคราว 
        + 3.7.2.	พนักงานศุลกากรหน่วยรับชำระค่าภาษีอากร  จะนำสำเนาใบเสร็จรับเงินชั่วคราวมาตรวจสอบกับต้นฉบับใบเสร็จรับเงินชั่วคราวที่มีเจ้าหน้าที่รับรองเลขที่ใบขนสินค้าขาเข้าแล้ว  และบันทึกข้อมูลการรับชำระเงินลงในระบบคอมพิวเตอร์ 
        + 3.7.3.	พนักงานศุลกากรหน่วยรับชำระค่าภาษีอากร  จะมอบใบเสร็จรับเงิน  (กศก.  122)  ให้ผู้นำของเข้า  
    + 3.8.	 การบันทึกผลการตรวจปล่อยสินค้าเมื่อระบบคอมพิวเตอร์ของศุลกากรกลับมาใช้งานได้ตามปกติ 
        + 3.8.1.	ให้ผู้นำของเข้านำใบเสร็จรับเงิน  (กศก.  122)  และสำเนาคู่ฉบับใบขนสินค้าขาเข้าในรูปแบบกระดาษ  มาติดต่อหน่วยงานบริการศุลกากรที่ทำการตรวจปล่อยสินค้า 
        + 3.8.2.	พนักงานศุลกากรผู้มีอำนาจหน้าที่หรือผู้ที่ได้รับมอบหมายจะบันทึกผลการตรวจปล่อยสินค้าในระบบคอมพิวเตอร์ของศุลกากรเลขที่ใบขนสินค้าขาเข้าในใบเสร็จรับเงิน   (กศก.  122)  หากเป็นกรณีที่มีการยกเลิกใบขนสินค้าขาเข้าในรูปแบบกระดาษ  จะบันทึกเลขที่ใบขนสินค้าขาเข้าในรูปแบบกระดาษไว้ในช่องหมายเหตุการตรวจปล่อย  (Remark)  ด้วย 
    + 3.9.	 ให้ผู้นำของเข้าดำเนินการตามข้อ  (3.6)  –  (3.8)  ให้ครบถ้วนภายในสิบห้าวัน นับแต่วันที่รับมอบของไปจากอารักขาของศุลกากร 
4.	การยื่นใบขนสินค้าขาออกในรูปแบบกระดาษ  และ/หรือ  ใบกำกับการขนย้ายสินค้าในรูปแบบกระดาษ  และการตรวจปล่อยใบขนสินค้าขาออก  กรณีระบบคอมพิวเตอร์ของศุลกากรขัดข้อง  ผู้นำของออกไม่ต้องชำระค่าธรรมเนียมในการบันทึกข้อมูลเข้าสู่ระบบคอมพิวเตอร์ของศุลกากร
    + 4.1.	การยื่นใบขนสินค้าขาออกในรูปแบบกระดาษ 
        + 4.1.1.	กรณีที่ผู้ส่งของออกยังมิได้ส่งข้อมูลใบขนสินค้าขาออกเข้าสู่ระบบคอมพิวเตอร์ของศุลกากร  ผู้ส่งของออกจัดทำใบขนสินค้าขาออกในรูปแบบกระดาษ  ตามแบบที่กรมศุลกากรกำหนดแนบท้ายประกาศนี้  พร้อมเอกสารประกอบในรูปแบบกระดาษ  ได้แก่ 
            -	บัญชีราคาสินค้า  (Invoice) 
            -	บัญชีรายละเอียดบรรจุหีบห่อ  (Packing  List)  (ถ้ามี) 
            -	ใบอนุญาตหรือหนังสืออนุญาตสำหรับของควบคุมการส่งออก  (ถ้ามี) 
            -	ใบรับรองแหล่งกำเนิดสินค้า  (Certificate  of  Origin)  (ถ้ามี) 
            -	เอกสารอื่นที่จำเป็น 

            > โดยผู้ส่งของออกทำการลงนามในใบขนสินค้าขาออกและเอกสารประกอบทุกฉบับ  จำนวนสองชุด  ยื่นต่อหน่วยงานบริการศุลกากร  ณ  จุดบริการที่ได้ประกาศกำหนดไว้ 

        + 4.1.2.	กรณีผู้ส่งของออกได้ส่งข้อมูลใบขนสินค้าขาออกเข้าสู่ระบบคอมพิวเตอร์ของศุลกากรแล้ว  ก่อนระบบคอมพิวเตอร์ของศุลกากรขัดข้อง  แต่ยังมิได้รับการตอบกลับเลขที่ใบขนสินค้าขาออกจากระบบคอมพิวเตอร์ของกรมศุลกากร  ให้ผู้ส่งของออกจัดทำใบขนสินค้าขาออก  พร้อมใบรายละเอียดใบขนสินค้าขาออกที่พิมพ์ออกจากระบบคอมพิวเตอร์ของผู้ส่งของออก  ซึ่งมีเลขที่  Reference  No.  และเอกสารในรูปแบบกระดาษเช่นเดียวกับข้อ  (4.1.1)  โดยทำการลงนามในใบขนสินค้าขาออกและเอกสารทุกฉบับ  จำนวนสองชุด  ยื่นต่อหน่วยงานบริการศุลกากร  ณ  จุดบริการที่ได้ประกาศกำหนดไว้ 
        + 4.1.3.	กรณีผู้ส่งของออกได้ส่งข้อมูลใบขนสินค้าขาออกเข้าสู่ระบบคอมพิวเตอร์ของศุลกากร  และได้รับการตอบกลับเลขที่ใบขนสินค้าขาออกจากระบบคอมพิวเตอร์ของศุลกากร   ก่อนระบบคอมพิวเตอร์ของศุลกากรขัดข้อง  ให้ผู้ส่งของออกพิมพ์ใบขนสินค้าขาออก  พร้อมใบรายละเอียดใบขนสินค้าขาออกที่พิมพ์ออกจากระบบคอมพิวเตอร์ของผู้ส่งของออก  ซึ่งมีเลขที่  Reference  No.  และเลขที่ใบขนสินค้าขาออกแทนการยื่นเอกสารประกอบในรูปแบบกระดาษ  และทำการลงนามในใบขนสินค้าขาออกและเอกสารทุกฉบับ  จำนวนสองชุด  ยื่นต่อหน่วยงานบริการศุลกากร   ณ  จุดบริการที่ได้ประกาศกำหนดไว้ 
    + 4.2.	การออกเลขที่ใบขนสินค้าขาออกในรูปแบบกระดาษ  จำนวนสิบสี่หลัก  AAAA  X  YY  MM  NNNNN 
        + 4.2.1.	กรณีที่ผู้ส่งของออกยังมิได้ส่งข้อมูลในขนสินค้าขาออกเข้าสู่ระบบคอมพิวเตอร์ของศุลกากร  พนักงานศุลกากรผู้มีอำนาจหน้าที่หรือผู้ที่ได้รับมอบหมายจะตรวจสอบ ใบขนสินค้าขาออกในรูปแบบกระดาษ  พร้อมเอกสารประกอบในรูปแบบกระดาษ  และออกเลขที่ใบขนสินค้าขาออกในรูปแบบกระดาษโดยประทับหรือเขียนเลขที่ใบขนสินค้าไว้ที่มุมบนด้านขวาของต้นฉบับ ใบขนสินค้าและสำเนาคู่ฉบับ  และลงลายมือชื่อพร้อมวัน  เดือน  ปี  กำกับเอกสารประกอบใบขนสินค้าทุกฉบับ 
        + 4.2.2.	กรณีผู้ส่งของออกได้ส่งข้อมูลใบขนสินค้าขาออกเข้าสู่ระบบคอมพิวเตอร์ของศุลกากรแล้ว  ก่อนระบบคอมพิวเตอร์ของศุลกากรขัดข้อง  แต่ยังมิได้รับการตอบกลับเลขที่ ใบขนสินค้าขาออกจากระบบคอมพิวเตอร์ของศุลกากร  พนักงานศุลกากรผู้มีอำนาจหน้าที่หรือผู้ที่ได้รับมอบหมายจะออกเลขที่ใบขนสินค้าขาออกในรูปแบบกระดาษโดยประทับหรือเขียนเลขที่ใบขนสินค้าไว้ที่มุมบนด้านขวาของต้นฉบับใบขนสินค้าและสำเนาคู่ฉบับ  และลงลายมือชื่อพร้อมวัน  เดือน  ปี   กำกับเอกสารประกอบใบขนสินค้าทุกฉบับ 
        + 4.2.3.	กรณีผู้ส่งของออกได้ส่งข้อมูลใบขนสินค้าขาออกเข้าสู่ระบบคอมพิวเตอร์ของศุลกากรและได้รับการตอบกลับเลขที่ใบขนสินค้าขาออกจากระบบคอมพิวเตอร์ของศุลกากร  ก่อนระบบคอมพิวเตอร์ของศุลกากรขัดข้อง  พนักงานศุลกากรผู้มีอำนาจหน้าที่หรือผู้ที่ได้รับมอบหมาย จะลงนามกำกับเลขที่ใบขนสินค้าขาออกของใบขนสินค้าทั้งสองฉบับ  และลงลายมือชื่อพร้อมวัน  เดือน  ปี  กำกับเอกสารประกอบใบขนสินค้าทุกฉบับ 
    + 4.3.	การสั่งการตรวจใบขนสินค้าขาออกในรูปแบบกระดาษ 
        + 4.3.1.	พนักงานศุลกากรผู้มีอำนาจหน้าที่หรือผู้ที่ได้รับมอบหมายจะลงนามรับรองยอดค่าภาษีอากรที่ต้องชำระ  (ถ้ามี)  ตามใบขนสินค้าขาออกที่ต้นฉบับใบขนสินค้าและสำเนาคู่ฉบับ 
        + 4.3.2.	พนักงานศุลกากรผู้มีอำนาจหน้าที่หรือผู้ที่ได้รับมอบหมาย  จะสั่งการตรวจเป็น  “ตรวจสอบพิกัด  ราคา  และของ”  (Red  Line)  หรือ  “ยกเว้นการตรวจ”  (Green  Line)   โดยใช้หลักการบริหารความเสี่ยง  และเมื่อสั่งการตรวจในใบขนสินค้าขาออกในรูปแบบกระดาษแล้ว   จะมอบต้นฉบับใบขนสินค้าขาออกและสำเนาคู่ฉบับคืนแก่ผู้ส่งของออก  เพื่อเป็นหลักฐานในการปฏิบัติพิธีการในขั้นตอนการชำระภาษีอากรและการตรวจปล่อยสินค้าต่อไป 
    + 4.4.	 การชำระค่าภาษีอากร  (ถ้ามี)  ให้ผู้ส่งของออกชำระค่าภาษีอากรต่อหน่วยรับชำระค่าภาษีอากรของด่านศุลกากร  หรือสนามบินที่เป็นด่านศุลกากรที่ส่งของออก  และดำเนินการเช่นเดียวกับการชำระค่าภาษีอากรสำหรับใบขนสินค้าขาเข้า 
    + 4.5.	การยื่นใบกำกับการขนย้ายสินค้าในรูปแบบกระดาษกรณีผู้ส่งของออกได้ดำเนินการตามข้อ  (4.2)  และข้อ  (4.3)  แล้ว 
        + 4.5.1.	กรณีมีเลขที่ใบกำกับการขนย้ายสินค้าที่ผู้รับผิดชอบการบรรจุได้ส่งข้อมูลใบกำกับการขนย้ายสินค้าเข้าสู่ระบบคอมพิวเตอร์ของศุลกากร  และได้รับการตอบกลับเลขที่ใบขนสินค้าขาออกจากระบบคอมพิวเตอร์ของศุลกากร  ก่อนระบบคอมพิวเตอร์ของศุลกากรขัดข้อง  ให้ผู้รับผิดชอบการบรรจุพิมพ์ใบกำกับการขนย้ายสินค้า  พร้อมใบขนสินค้าขาออก  และ/หรือ  ต้นฉบับใบขนสินค้าขาออกในรูปแบบกระดาษพร้อมสำเนาคู่ฉบับ  และทำการลงนามในใบกำกับการขนย้ายสินค้า   จำนวนสองชุด  ยื่นต่อหน่วยงานบริการศุลกากร  ณ  จุดบริการที่ได้ประกาศกำหนดไว้ 
        + 4.5.2.	กรณีไม่มีเลขที่ใบกำกับการขนย้ายสินค้า  ให้ผู้รับผิดชอบการบรรจุที่ทำการส่งของออกทางท่าเรือ  หรือด่านศุลกากรทางบกจัดทำใบกำกับการขนย้ายสินค้าในรูปแบบกระดาษตามแบบที่กรมศุลกากรกำหนดแนบท้ายประกาศนี้  จำนวนสองชุด  พร้อมใบขนสินค้าขาออก  และ/หรือต้นฉบับใบขนสินค้าขาออกในรูปแบบกระดาษพร้อมสำเนาคู่ฉบับ  ยื่นต่อหน่วยงานบริการศุลกากร   ณ  จุดบริการที่ได้ประกาศกำหนดไว้ 
    + 4.6.	 การออกเลขที่ใบกำกับการขนย้ายสินค้าในรูปแบบกระดาษ  จำนวนสิบสองหลักดังนี้ AAAA  YY  MM  NNNN 
        + 4.6.1.	กรณีมีเลขที่ใบกำกับการขนย้ายสินค้าแล้ว  พนักงานศุลกากรผู้มีอำนาจหน้าที่หรือผู้ที่ได้รับมอบหมายจะลงนามกำกับเลขที่ใบกำกับการขนย้ายสินค้าของต้นฉบับใบกำกับการขนย้ายสินค้าพร้อมสำเนาคู่ฉบับ  และลงลายมือชื่อพร้อมวัน  เดือน  ปี  กำกับ 
        + 4.6.2.	กรณีไม่มีเลขที่ใบกำกับการขนย้ายสินค้า  พนักงานศุลกากรผู้มีอำนาจหน้าที่หรือผู้ที่ได้รับมอบหมาย  จะออกเลขที่ใบกำกับการขนย้ายสินค้าในรูปแบบกระดาษ  โดยประทับ หรือเขียนเลขที่ใบกำกับการขนย้ายสินค้าไว้ที่มุมบนด้านขวาของต้นฉบับใบกำกับการขนย้ายสินค้า พร้อมสำเนาคู่ฉบับ  และลงลายมือชื่อพร้อมวัน  เดือน  ปี  กำกับ 
    + 4.7.	 การตัดบัญชีใบกำกับการขนย้ายสินค้าและการตรวจปล่อยสินค้า 
        + .7.1.	ให้ผู้ส่งของออกนำต้นฉบับใบกำกับการขนย้ายสินค้าในรูปแบบกระดาษพร้อมสำเนาคู่ฉบับ  และต้นฉบับใบขนสินค้าขาออกในรูปแบบกระดาษพร้อมสำเนาคู่ฉบับ  ไปติดต่อพนักงานศุลกากรผู้มีอำนาจหน้าที่หรือผู้ทีได้รับมอบหมาย  ณ  โรงพักสินค้า  เพื่อบันทึกการตัดบัญชีใบกำกับการขนย้ายสินค้าในรูปแบบกระดาษ 
        + 4.7.2.	กรณีสั่งการตรวจเป็น  “ยกเว้นการตรวจ”  (Green  Line)  พนักงานศุลกากร ผู้มีอำนาจหน้าที่หรือผู้ที่ได้รับมอบหมายจะบันทึกคำว่า  “ยกเว้นการตรวจ”  ในต้นฉบับใบกำกับการขนย้ายสินค้าพร้อมสำเนาคู่ฉบับ  โดยวิธีสอดกระดาษคาร์บอน  พร้อมลงลายมือชื่อและประทับตรา ชื่อวัน  เดือน  ปี  กำกับ  และจะคืนสำเนาคู่ฉบับใบขนสินค้าขาออกในรูปแบบกระดาษ  และสำเนาคู่ฉบับใบกำกับการขนย้ายสินค้าในรูปแบบกระดาษให้ผู้ส่งของออกเพื่อส่งมอบของให้โรงพักสินค้าเพื่อส่งออกต่อไป  ส่วนต้นฉบับใบขนสินค้าขาออกและต้นฉบับใบกำกับการขนย้ายสินค้าในรูปแบบกระดาษ พนักงานศุลกากรผู้มีอำนาจหน้าที่หรือผู้ที่ได้รับมอบหมายจะจัดเก็บไว้  เพื่อเป็นหลักฐานในการตรวจสอบต่อไป 
        + 4.7.3.	กรณีสั่งการตรวจเป็น  “ตรวจสอบพิกัด  ราคา  และของ”  (Red  Line)  พนักงานศุลกากรผู้มีอำนาจหน้าที่หรือผู้ที่ได้รับมอบหมายจะทำการตรวจสอบพิกัด  ราคา  และของหากถูกต้องจะบันทึกผลการตรวจปล่อยและลงลายมือชื่อพร้อมประทับตราชื่อ  ที่ด้านหลังต้นฉบับใบขนสินค้าขาออกในรูปแบบกระดาษพร้อมสำเนาคู่ฉบับ  โดยวิธีสอดกระดาษคาร์บอนและจะบันทึกคำว่า  “ตรวจปล่อยสินค้าแล้ว”  ในต้นฉบับใบกำกับการขนย้ายสินค้าพร้อมสำเนาคู่ฉบับ  โดยวิธีสอดกระดาษคาร์บอน  พร้อมลงลายมือชื่อและประทับตราชื่อ  วัน  เดือน  ปี  กำกับ หากพบว่าไม่ถูกต้องตรงกันกับที่สำแดงในใบขนสินค้าขาออกในรูปแบบกระดาษ  พนักงานศุลกากรผู้มีอำนาจหน้าที่หรือผู้ที่ได้รับมอบหมายจะดำเนินการตามระเบียบต่อไป 
        + 4.7.4.	พนักงานศุลกากรผู้มีอำนาจหน้าที่หรือผู้ที่ได้รับมอบหมายจะคืนสำเนาคู่ฉบับใบขนสินค้าขาออกในรูปแบบกระดาษ  และสำเนาคู่ฉบับใบกำกับการขนย้ายสินค้าในรูปแบบกระดาษที่ได้ลงลายมือชื่อกำกับแล้วให้ผู้ส่งของออก  เพื่อเป็นหลักฐานในการส่งมอบของให้โรงพักสินค้าเพื่อส่งออกต่อไป  ส่วนต้นฉบับใบขนสินค้าขาออกและต้นฉบับใบกำกับการขนย้ายสินค้าในรูปแบบกระดาษ พนักงานศุลกากรผู้มีอำนาจหน้าที่หรือผู้ที่ได้รับมอบหมายจะจัดเก็บไว้เพื่อเป็นหลักฐานในการตรวจสอบต่อไป 
    + 4.8.	 กรณีการยื่นใบขนสินค้าขาออกในรูปแบบกระดาษ  และ/หรือ  ใบกำกับการขนย้ายสินค้าในรูปแบบกระดาษ  การชำระค่าภาษีอากร  (ถ้ามี)  และการตรวจปล่อยใบขนสินค้าขาออกถือเป็นกรณีมีความจำเป็นที่ต้องส่งของออกไปนอกราชอาณาจักรโดยรีบด่วนโดยยังไม่ต้องทำใบขนสินค้าขาออกทางอิเล็กทรอนิกส์โดยครบถ้วน  ดังนั้น  เมื่อระบบคอมพิวเตอร์ของศุลกากรกลับมาใช้งานได้ตามปกติ  ให้ผู้ส่งของออกนำสำเนาคู่ฉบับใบขนสินค้าขาออกในรูปแบบกระดาษ  และสำเนาคู่ฉบับใบกำกับการขนย้ายสินค้าในรูปแบบกระดาษ  มาติดต่อหน่วยงานบริการศุลกากรที่ทำการตรวจปล่อยสินค้า  เพื่อเป็นการปฏิบัติพิธีการศุลกากรให้ครบถ้วน 
        + 4.8.1.	กรณีมีเลขที่ใบขนสินค้าขาออกและเลขที่ใบกำกับการขนย้ายสินค้า เป็นเลขที่ได้รับการตอบกลับมาก่อนระบบคอมพิวเตอร์ของศุลกากรขัดข้อง  พนักงานศุลกากรผู้มีอำนาจหน้าที่หรือผู้ที่ได้รับมอบหมายจะบันทึกการตัดบัญชีใบกำกับการขนย้ายสินค้า  พร้อมบันทึกผลการตรวจปล่อยสินค้าในระบบคอมพิวเตอร์ของศุลกากร 
        + 4.8.2.	กรณีมีเลขที่ใบขนสินค้าขาออกเป็นเลขที่ได้รับการตอบกลับมาก่อนระบบคอมพิวเตอร์ของศุลกากรขัดข้อง  แต่ไม่มีเลขที่ใบกำกับการขนย้ายสินค้า  พนักงานศุลกากรผู้มีอำนาจหน้าที่หรือผู้ที่ได้รับมอบหมายจะบันทึกข้อมูลใบกำกับการขนย้ายสินค้าลงในระบบคอมพิวเตอร์ของศุลกากร  โดยใช้เลขที่ใบกำกับการขนย้ายสินค้าในรูปแบบกระดาษที่ออกให้เดิม  พร้อมบันทึกการตัดบัญชีใบกำกับการขนย้ายสินค้า  และบันทึกผลการตรวจปล่อยสินค้าในระบบคอมพิวเตอร์ของศุลกากร 
        + 4.8.3.	กรณีได้รับเลขที่ใบขนสินค้าขาออกที่ระบบคอมพิวเตอร์ของศุลกากรตอบกลับภายในเวลา  24.00  น.  ของวันที่ระบบคอมพิวเตอร์ขัดข้อง  แต่ไม่มีเลขที่ใบกำกับการขนย้ายสินค้า  พนักงานศุลกากรผู้มีอำนาจหน้าที่หรือผู้ที่ได้รับมอบหมายจะตรวจสอบข้อมูลใบขนสินค้าขาออกที่ระบบคอมพิวเตอร์ของศุลกากรตอบกลับภายในเวลา  24.00  น.  ของวันที่ระบบคอมพิวเตอร์ขัดข้องกับข้อมูลใบขนสินค้าขาออกในรูปแบบกระดาษ หากพบว่าข้อมูลถูกต้องตรงกัน  พนักงานศุลกากรผู้มีอำนาจหน้าที่ หรือผู้ที่ได้รับมอบหมายจะยกเลิกใบขนสินค้าขาออกในรูปแบบกระดาษ  และใช้เลขที่ใบขนสินค้าขาออก ที่ระบบคอมพิวเตอร์ของศุลกากรตอบกลับภายในเวลา  24:00  น.  ของวันที่ระบบคอมพิวเตอร์ขัดข้อง  โดยจะขีดฆ่าเลขที่ใบขนสินค้าขาออกในรูปแบบกระดาษ  และบันทึกเลขที่ใบขนสินค้าขาออกที่ระบบคอมพิวเตอร์ของศุลกากรตอบกลับภายในเวลา  24:00  น.  ของวันที่ระบบคอมพิวเตอร์ขัดข้องแทน  พร้อมลงลายมือชื่อพร้อมประทับตราชื่อและวัน  เดือน  ปี  กำกับและบันทึกข้อมูลใบกำกับการขนย้ายสินค้าลงในระบบคอมพิวเตอร์ของศุลกากรโดยใช้เลขที่ใบกำกับการขนย้ายสินค้าในรูปแบบกระดาษที่ออกให้เดิม  พร้อมบันทึกการตัดบัญชีใบกำกับการขนย้ายสินค้า  และบันทึกผลการตรวจปล่อยสินค้าในระบบคอมพิวเตอร์ของศุลกากร  โดยจะบันทึกเลขที่ใบขนสินค้าขาออกในรูปแบบกระดาษไว้ในหมายเหตุ  การตรวจปล่อย  (Remark)  หรือ  (Memo)  ด้วย หากพบว่าข้อมูลใบขนสินค้าขาออกที่ระบบคอมพิวเตอร์ของศุลกากรตอบกลับภายในเวลา  24.00  น.  ของวันที่ระบบคอมพิวเตอร์ขัดข้อง  ไม่ถูกต้องตรงกันกับใบขนสินค้าขาออกในรูปแบบกระดาษ  พนักงานศุลกากรผู้มีอำนาจหน้าที่หรือผู้ที่ได้รับมอบหมายจะดำเนินการตามระเบียบต่อไป 
        + 4.8.4.	กรณีที่ไม่มีเลขที่ใบขนสินค้าขาออกที่ระบบคอมพิวเตอร์ของศุลกากรตอบกลับภายในเวลา  24.00  น.  ของวันที่ระบบคอมพิวเตอร์ขัดข้อง  และไม่มีเลขที่ใบกำกับการขนย้ายสินค้า  พนักงานศุลกากรผู้มีอำนาจหน้าที่หรือผู้ที่ได้รับมอบหมายจะบันทึกข้อมูลใบขนสินค้าขาออกในรูปแบบกระดาษที่ได้ตรวจปล่อยแล้ว  พร้อมข้อมูลใบกำกับการขนย้ายสินค้าในรูปแบบกระดาษ  ลงในระบบคอมพิวเตอร์ของศุลกากรโดยใช้เลขที่ใบขนสินค้าขาออกในรูปแบบกระดาษ  และเลขที่ใบกำกับการขนย้ายสินค้าในรูปแบบกระดาษที่ออกให้เดิม  พร้อมบันทึกการตัดบัญชีใบกำกับการขนย้ายสินค้า  และบันทึกผลการตรวจปล่อยสินค้าในระบบคอมพิวเตอร์ของศุลกากร 
    + 4.9.	 การติดต่อขอรับใบเสร็จรับเงิน  (กศก.  122)  (ถ้ามี)  ให้ผู้ส่งของออกดำเนินการเช่นเดียวกับการขอรับใบเสร็จรับเงิน  (กศก.  122)  สำหรับใบขนสินค้าขาเข้า” 

    

