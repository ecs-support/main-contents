---
linktitle: 12 - บทเบ็ดเสร็จทั่วไป
# Page metadata.
title: หมวดที่  12 บทเบ็ดเสร็จทั่วไป
date: "2021-07-28T00:00:00Z"
lastmod: "2021-07-28T00:00:00Z"
draft: false  # Is this a draft? true/false
toc: false # Show table of contents? true/false
type: series  # Do not modify.
categories: ["การปฏิบัติพิธีการศุลกากร"]
tags: ["เบ็ดเสร็จทั่วไป"]
authors: ["admin"]

# Add menu entry to sidebar.
# - name: Declare this menu p as a parent with ID `name`.
# - weight: Position of link in menu.
menu:
  clearance:
    parent : การปฏิบัติพิธีการศุลกากร
    weight: 12

weight: 12
---

![](../img/img_12.png)

 
{{< summary "ข้อ 95 การยื่นใบขนสินค้าโดยใช้เคาน์เตอร์บริการบันทึกข้อมูลเข้าสู่ระบบคอมพิวเตอร์ ของศุลกากร" >}}



1.	กรณีที่ผู้นำของเข้า/ผู้ส่งของออก  ประสงค์จะยื่นปฏิบัติพิธีการศุลกากรใบขนสินค้า โดยใช้เคาน์เตอร์บริการบันทึกข้อมูลเข้าสู่ระบบคอมพิวเตอร์ของศุลกากร 
    + 1.1.	ให้ผู้นำของเข้า/ผู้ส่งของออกนำบัญชีราคาสินค้าและเอกสารประกอบใบขนสินค้าอื่น ๆ  มายื่นต่อเคาน์เตอร์บริการ 
    + 1.2.	ให้เคาน์เตอร์บริการเป็นผู้บันทึกข้อมูลจากเอกสารดังกล่าว  แล้วส่งข้อมูลอิเล็กทรอนิกส์ในการปฏิบัติพิธีการศุลกากรพร้อมแนบลายมือชื่ออิเล็กทรอนิกส์ของเคาน์เตอร์บริการ   ผ่านผู้ให้บริการรับส่งข้อมูลทางอิเล็กทรอนิกส์เข้าสู่ระบบคอมพิวเตอร์ของศุลกากร   
    + 1.3.	ระบบคอมพิวเตอร์ของศุลกากรจะตรวจสอบความถูกต้องเบื้องต้นกับแฟ้มข้อมูลอ้างอิงตรวจสอบ  กับข้อมูลการอนุมัติ/อนุญาตตามกฎหมายที่เกี่ยวข้อง  ถ้าไม่พบข้อผิดพลาดระบบคอมพิวเตอร์ของศุลกากรจะกำหนดเลขที่ใบขนสินค้าทางอิเล็กทรอนิกส์จำนวนสิบสี่หลัก  ในสถานะพร้อมชำระค่าภาษีอากร  (ถ้ามี)   
    + 1.4.	เมื่อได้รับตอบกลับเลขที่ใบขนสินค้าแล้ว  ให้เคาน์เตอร์บริการจัดพิมพ์ใบขนสินค้าในรูปแบบเอกสารจำนวนสองฉบับ  แล้วให้ผู้นำของเข้า/ผู้ส่งของออกตรวจสอบและลงนามในใบขนสินค้าและในเอกสารประกอบทุกฉบับ   
    + 1.5.	เมื่อเคาน์เตอร์บริการดำเนินการแล้วเสร็จ  ให้มอบใบขนสินค้าพร้อมเอกสารใบอนุญาต  หรือเอกสารการขอใช้สิทธิพิเศษต่าง ๆ  คืนให้ผู้ปฏิบัติพิธีการจัดเก็บไว้หนึ่งฉบับเพื่อดำเนินการในขั้นตอนการชำระภาษีอากรและการตรวจปล่อยต่อไป 
    + 1.6.	ใบขนสินค้าอีกหนึ่งฉบับพร้อมสำเนาเอกสารใบอนุญาต  หรือเอกสารการขอใช้สิทธิพิเศษต่าง ๆ  ให้เคาน์เตอร์บริการเก็บรวบรวม  และจัดส่งให้สำนักตรวจสอบอากร  กรมศุลกากรเป็นรายเดือนภายในวันที่ห้าของเดือนถัดไป  นับแต่วันที่จัดพิมพ์ใบขนสินค้านั้น   

2.	กรณีการยื่นปฏิบัติพิธีการสำหรับเอกสารอื่น ๆ  โดยใช้เคาน์เตอร์บริการบันทึกข้อมูลเข้าสู่ระบบคอมพิวเตอร์ของศุลกากรเช่นใบกำกับการขนย้ายสินค้า  
ให้เคาน์เตอร์บริการดำเนินการบันทึกข้อมูล และส่งข้อมูลเข้าสู่ระบบคอมพิวเตอร์ของศุลกากรเช่นเดียวกับใบขนสินค้าโดยอนุโลม 
3.	การชำระเงิน  หรือการรับของจากอารักขาศุลกากร  หรือการนำของผ่านสถานีรับบรรทุกหรือจุดรับบรรทุกที่กำหนดให้ดำเนินการเช่นเดียวกับกรณีใบขนสินค้าที่ยื่นปฏิบัติพิธีการใบขนสินค้า ในรูปแบบเอกสารต่อไป 
{{< /summary >}}

{{< summary "ข้อ 96 การจัดทำและยื่นใบขนสินค้าในรูปแบบเอกสาร" >}}

1.	ในการจัดทำใบขนสินค้าต้องใช้แบบใบขนสินค้าขาเข้า/ใบขนสินค้าขาออก/ใบขนสินค้าผ่านแดน/ใบขนสินค้าถ่ายลำ  หรือเอกสารอื่นที่กำหนดใช้แทนใบขนสินค้าตามที่ประกาศกำหนดในเรื่องดังกล่าว   
2.	การจัดชุดเอกสารประกอบในขนสินค้าให้เป็นไปตามประกาศกำหนดในเรื่องดังกล่าว 
3.	การสำแดงรายการในใบขนสินค้า  ให้สำแดงตามคำอธิบายรายการที่ต้องสำแดงในใบขนสินค้าตามที่ประกาศกำหนดในเรื่องนั้น ๆ 
{{< /summary >}}

{{< summary "ข้อ 97 ในการปฏิบัติพิธีการศุลกากรผู้นำของเข้าและ/หรือผู้ส่งของออกสามารถจัดทำใบขนสินค้าในรูปแบบเอกสาร" >}}

> **ข้อ 97** ในการปฏิบัติพิธีการศุลกากรผู้นำของเข้าและ/หรือผู้ส่งของออกสามารถจัดทำใบขนสินค้าในรูปแบบเอกสาร  เพื่อยื่นต่อพนักงานศุลกากร  ณ  ด่านศุลกากร หรือสนามบินที่เป็นด่านศุลกากรที่นำของเข้าหรือส่งของออกได้

1.	การยื่นใบขนสินค้าเพื่อปฏิบัติพิธีการศุลกากร 
    + 1.1.	ให้ยื่นใบขนสินค้าในรูปแบบเอกสารต่อพนักงานศุลกากร  ณ  ด่านศุลกากรหรือสนามบินที่เป็นด่านศุลกากรที่นำของเข้าหรือส่งของออก  ดังนี้ 
        + 1.1.1.	ใบขนสินค้าพร้อมเอกสารประกอบใบขนสินค้า  เช่น  บัญชีราคาสินค้า  ใบอนุญาตการนำเข้า/ส่งออก  เอกสารแสดงการใช้สิทธิพิเศษต่าง ๆ  เป็นต้น  และแบบรายละเอียด ข้อมูลใบขนสินค้าจำนวนหนึ่งฉบับ  ซึ่งได้ลงลายมือชื่อผู้นำของเข้า/ผู้ส่งของออกแล้ว  เพื่อใช้เป็นชุดใบขนสินค้าสำหรับผู้นำของเข้าหรือส่งของออกในการปฏิบัติพิธีการศุลกากรในรูปแบบเอกสาร 
        + 1.1.2.	ใบขนสินค้าพร้อมสำเนาเอกสารประกอบจำนวนหนึ่งฉบับ  ซึ่งได้ลงลายมือชื่อผู้นำของเข้า/ผู้ส่งของออกแล้ว  เพื่อใช้เป็นชุดใบขนสินค้าสำหรับกรมศุลกากรจัดเก็บ 
    + 1.2.	พนักงานศุลกากรจะทำการตรวจสอบพิธีการพร้อมบันทึกข้อมูลเข้าสู่ระบบคอมพิวเตอร์ของศุลกากร  แล้วจัดพิมพ์ข้อมูลที่บันทึกรายละเอียดข้อมูลใบขนสินค้าในระบบคอมพิวเตอร์ของใบขนสินค้าฉบับดังกล่าว   
    + 1.3.	ให้ผู้ปฏิบัติพิธีการตรวจสอบข้อมูลที่บันทึกรายละเอียดข้อมูลใบขนสินค้า   หากถูกต้องครบถ้วนแล้วให้ลงนามรับรองเพื่อยื่นยันความถูกต้อง  และมอบให้พนักงานศุลกากรเก็บไว้ รวมกับชุดใบขนสินค้าขาเข้าที่กรมศุลกากรจัดเก็บ 
    + 1.4.	พนักงานศุลกากรจะบันทึกเลขที่ใบขนสินค้าที่ระบบคอมพิวเตอร์ของศุลกากรกำหนดให้ลงบนใบขนสินค้าในรูปแบบกระดาษที่ผู้นำของเข้า/ผู้ส่งของออกยื่นปฏิบัติพิธีการนั้นที่มุมบนด้านขวาด้วยตัวอักษรสีแดงทั้งสองฉบับ  และมอบใบขนสินค้าใบขนสินค้าชุดสำหรับผู้นำของเข้า หรือส่งของออกในการปฏิบัติพิธีการศุลกากรในรูปแบบเอกสารคืนให้ผู้ปฏิบัติพิธีการจัดเก็บไว้หนึ่งฉบับเพื่อดำเนินการในขั้นตอนการชำระภาษีอากรและการตรวจปล่อยต่อไป 
    + 1.5.	ใบขนสินค้าอีกหนึ่งฉบับ  พนักงานศุลกากรจะเก็บรวบรวมจัดส่งให้สำนักตรวจสอบอากรเป็นรายเดือนภายในวันที่ห้าของเดือนถัดไป  นับแต่วันที่ออกเลขที่ใบขนสินค้าดังกล่าว 
2.	การชำระค่าภาษีอากร 
    + 2.1.	ให้ผู้นำของเข้า  และ/หรือ  ผู้ส่งของออก  นำใบขนสินค้าที่กำหนดเลขที่ใบขนสินค้าแล้วยื่นต่อหน่วยการเงินของด่านศุลกากร  หรือสนามบินที่เป็นด่านศุลกากรที่นำของเข้า และหรือส่งออกนั้น 
    + 2.2.	เมื่อพนักงานศุลกากรรับชำระเงินและออกใบเสร็จรับเงินแล้วให้ประทับตรา ชำระอากร/วางประกันแล้วและลงลายมือชื่อกำกับในใบขนสินค้าในรูปแบบเอกสารเพื่อมอบคืน ให้ผู้ปฏิบัติพิธีการ 
3.	กรณีการนำของเข้า  ในการรับของจากอารักขาศุลกากร   
    + 3.1.	 ให้ผู้นำของเข้านำใบขนสินค้าที่กำหนดเลขที่ใบขนสินค้าแล้วพร้อมใบเสร็จรับเงิน ยื่นต่อหน่วยงานบริการศุลกากร  ณ  ด่านศุลกากร  หรือสนามบินที่เป็นด่านศุลกากรที่นำของเข้านั้น 
    + 3.2.	 กรณีใบขนสินค้าขาเข้าที่มีคำสั่งยกเว้นการตรวจ 
        + 3.2.1.	ให้พนักงานศุลกากรหน่วยงานบริการตรวจสอบคำสั่งการตรวจของใบขนสินค้าขาเข้านั้น   
        + 3.2.2.	กรณีใบขนสินค้าขาเข้าที่มีคำสั่งไม่ต้องตรวจสอบพิกัด  ราคา  และของ  พนักงานศุลกากรหน่วยงานบริการจะจัดเก็บเอกสารใบอนุญาตหรือเอกสารเกี่ยวกับการขอใช้สิทธิประโยชน์ไว้  แล้วบันทึกหลังใบขนสินค้าในรูปแบบเอกสารว่า  **“ไม่ต้องตรวจสอบพิกัดราคาและของ”**  และลงลายมือชื่อกำกับในใบขนสินค้าในรูปแบบเอกสารเพื่อมอบคืนให้ผู้ปฏิบัติพิธีการ 
        + 3.2.3.	ให้ผู้นำของเข้าแจ้งเลขที่ใบตราส่งให้เจ้าหน้าที่โรงพักสินค้าทราบเพื่อติดต่อรับสินค้ากับโรงพักสินค้า 
    + 3.3.	กรณีใบขนสินค้าขาเข้าที่มีคำสั่งให้ตรวจสอบพิกัด  ราคา  และของ   
        + 3.3.1.	ให้พนักงานศุลกากรหน่วยงานบริการตรวจสอบคำสั่งการตรวจของใบขนสินค้าขาเข้านั้น   
        + 3.3.2.	กรณีใบขนสินค้าขาเข้าที่มีคำสั่งให้ตรวจสอบพิกัด  ราคา  และของ   ให้ผู้นำของเข้าติดต่อโรงพักสินค้าเพื่อเตรียมของให้ตรวจสอบ  การตรวจสอบพิกัด  ราคา  และของ   ให้เป็นไปตามหลักเกณฑ์ในเรื่องการกำหนดพิกัดอัตราศุลกากรและการกำหนดราคาราคาศุลกากร 
        + 3.3.3.	พนักงานศุลกากรผู้ได้รับมอบหมายจะทำการตรวจสอบให้ตรวจสอบพิกัด  ราคา  และของ  เมื่อพนักงานศุลกากรตรวจสอบพิกัดราคาและของแล้วไม่พบความผิดใด ๆ  พนักงานศุลกากรหน่วยงานบริการจะจัดเก็บเอกสารใบอนุญาตหรือเอกสารเกี่ยวกับการขอใช้สิทธิประโยชน์ไว้   แล้วบันทึกผลการตรวจในระบบคอมพิวเตอร์ของศุลกากรพร้อมบันทึกการตรวจหลังใบขนสินค้าในรูปแบบเอกสารว่า  “ผ่านการตรวจสอบพิกัดราคาและของแล้ว”  และลงลายมือชื่อกำกับในใบขนสินค้าในรูปแบบกระดาษเพื่อมอบคืนให้ผู้ปฏิบัติพิธีการ 
        + 3.3.4.	 ให้ผู้นำของเข้าแจ้งเลขที่ใบตราส่งให้เจ้าหน้าที่โรงพักสินค้าทราบเพื่อติดต่อรับสินค้ากับโรงพักสินค้า     
4.	กรณีการส่งของออก  ในการนำของผ่านสถานีรับบรรทุกหรือจุดรับบรรทุกที่กำหนด 
    + 4.1.	ให้ผู้ส่งของออกยื่นใบกำกับการขนย้ายสินค้าของใบขนสินค้าขาออกดังกล่าวต่อหน่วยงานบริการ  ณ  ด่านศุลกากร  หรือสนามบินที่เป็นด่านศุลกากรที่ส่งของออก ก่อนนำของในการนำของผ่านสถานีรับบรรทุกหรือจุดรับบรรทุกที่กำหนด 
    + 4.2.	พนักงานศุลกากรจะตรวจสอบใบกำกับการขนย้ายสินค้าพร้อมคำสั่งการตรวจของใบขนสินค้าตามใบกำกับการขนย้ายนั้นจากระบบคอมพิวเตอร์ของศุลกากร 
        + 4.2.1.	กรณีใบขนสินค้าขาออกที่มีคำสั่งยกเว้นการตรวจ  ให้นำของผ่านสถานีรับบรรทุกหรือจุดรับบรรทุกที่กำหนด   
        + 4.2.2.	กรณีใบขนสินค้าขาออกที่มีคำสั่งให้ตรวจสอบพิกัด  ราคา  และของ พนักงานศุลกากรจะแจ้งให้นำของที่จะส่งออกไปดำเนินการตามคำสั่งการตรวจต่อไป 
        + 4.2.3.	เมื่อพนักงานศุลกากรตรวจสอบพิกัดราคาและของแล้ว  ให้บันทึกผลการตรวจในระบบคอมพิวเตอร์ของศุลกากรพร้อมบันทึกการตรวจหลังใบขนสินค้าในรูปแบบเอกสารว่า  **“ผ่านการตรวจสอบพิกัดราคาและของแล้ว”**  และลงลายมือชื่อกำกับ
{{< /summary >}}