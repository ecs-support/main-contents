---
linktitle: ผู้นำเข้า-ส่งออก
# Page metadata.
title: ผู้นำเข้า-ส่งออก
date: "2020-06-21T00:00:00Z"
lastmod: "2020-06-21T00:00:00Z"
draft: false  # Is this a draft? true/false
toc: false # Show table of contents? true/false
type: series  # Do not modify.
categories: [""]
tags: ["ผู้นำเข้า-ส่งออก"]
authors: ["admin"]

menu:
  company:
    parent: ผู้ประกอบการ
    weight: 2

weight: 2
---  

## การลงทะเบียนเป็นผู้นำเข้า-ส่งออกกับกรมศุลกากร

![](../img/regis.jpg)

ผู้ประกอบการที่ประสงค์จะปฏิบัติพิธีการศุลกากรหรือดำเนินการในกระบวนการทางศุลกากรทางอิเล็กทรอนิกส์ จำเป็นต้องมาลงทะเบียนกับศุลกากร เพื่อเป็นฐานข้อมูลสำหรับการใช้งานระบบต่าง ๆ ของกรมศุลกากรได้ โดยสามารถดำเนินการได้ 3 ช่องทาง ดังนี้

1.  ลงทะเบียนผ่านระบบลงทะเบียนผู้มาติดต่อออนไลน์ทางอินเทอร์เน็ต (Online Customs Registration) หรือ
2. ลงทะเบียนผ่านระบบลงทะเบียนผู้มาติดต่อออนไลน์ทาง Customs Trader Portal (เปิดให้บริการระยะแรกสำหรับ**ผู้ลงทะเบียนที่เป็นบุคคลธรรมดา สัญชาติไทย ที่ยังไม่เคยลงทะเบียนกับกรมศุลกากรเท่านั้น**)
3. ลงทะเบียน ณ หน่วยบริการรับลงทะเบียนของกรมศุลกากร

ทั้งนี้ ให้เป็นไปตามหลักเกณฑ์ที่กำหนดไว้ในประกาศกรมศุลกากรที่ 94/.2564 เรื่อง [การลงทะเบียนผู้ปฏิบัติพิธีการศุลกากรหรือดำเนินการในกระบวนการทางศุลกากร](../../../post/announcement/customs/2564-94/)   

## การระงับการใช้ข้อมูลทะเบียน

ระบบทะเบียนผู้มาติดต่อจะระงับการใช้ข้อมูลทะเบียน จากเหตุที่ไม่มีการปฏิบัติพิธีการศุลกากรหรือดําเนินการในกระบวนการทางศุลกากร (ตามประกาศกรมศุลกากรที่ 64/.2561) ดังนี้

1. กรณี*บุคคลธรรมดา* เมื่อไม่มีการปฏิบัติพิธีการศุลกากรหรือดําเนินการในกระบวนการทางศุลกากรติดต่อกันเป็นเวลา *6 เดือน*
2. กรณี*นิติบุคคล* เมื่อไม่มีการปฏิบัติพิธีการศุลกากรหรือดําเนินการในกระบวนการทางศุลกากรติดต่อกันเป็นเวลา *2 ปี*

เมื่อผู้ลงทะเบียนถูกระงับการใช้ข้อมูลทะเบียนตามวรรคหนึ่ง จะไม่สามารถปฏิบัติพิธีการศุลกากรหรือดําเนินการในกระบวนการทางศุลกากรได้ จนกว่าจะแจ้งขอใช้ข้อมูลทะเบียนใหม่



