---
linktitle: ความตกลงหุ้นส่วนทางเศรษฐกิจระดับภูมิภาค (RCEP)
title: ความตกลงหุ้นส่วนทางเศรษฐกิจระดับภูมิภาค (RCEP)
date: "2021-01-05T00:00:00Z"
lastmod: "2021-01-05T00:00:00Z"
draft: false  # Is this a draft? true/false
toc: false  # Show table of contents? true/false
type: series  # Do not modify.
categories: ["สิทธิพิเศษทางการค้า"]
tags: ["RCEP","ความตกลงหุ้นส่วนทางเศรษฐกิจระดับภูมิภาค"]
authors: ["admin"]

menu:
  fta:
    parent: สิทธิพิเศษทางการค้า
    weight: 24
        
weight: 24
---


![enter image description here](RCEP.jpg)

{{< toc >}}

<br>

**ความตกลงหุ้นส่วนทางเศรษฐกิจระดับภูมิภาค  ( Regional Comprehensive Economic Partnership: RCEP)** คือ ความตกลงเขตการค้าเสรี ระหว่าง 10 ชาติสมาชิกอาเซียน และ 5 ประเทศคู่เจรจา (ได้แก่ จีน ญี่ปุ่น เกาหลีใต้ ออสเตรเลีย และนิวซีแลนด์) ซึ่งการเจรจาเกี่ยวกับ ความตกลงหุ้นส่วนทางเศรษฐกิจระดับภูมิภาคนี้ ได้เริ่มขึ้นอย่างเป็นทางการในการประชุมอาเซียนที่ประเทศกัมพูชาเมื่อเดือนพฤศจิกายน พ.ศ. 2555  โดยทุกประเทศรวมกันมีมูลค่าผลิตภัณฑ์มวลรวม ในประเทศ (GDP) ประมาณ 30% ของ GDP ของโลก และมีประชากรประมาณ 30% ของประชากรโลก ความตกลง RCEP จัดตั้งขึ้นเพื่อให้เป็นความตกลงที่ทันสมัย ครอบคลุม คุณภาพสูง และเป็นประโยชน์ร่วมกัน ซึ่งจะสร้างสภาพแวดล้อม ที่เอื้ออำนวยให้เกิดการขยายตัว ทางการค้าการลงทุนภายในภูมิภาค รวมถึงสร้างความเติบโตและการพัฒนาสู่เศรษฐกิจโลก และนำไปสู่โอกาสในการเข้าสู่ตลาด และการจ้างงานของภาคธุรกิจและ ประชาชนในภูมิภาค ความตกลงอาร์เซ็ปจะด าเนินงานควบคู่และสนับสนุนระบบการค้าพหุภาคีที่เปิดกว้าง ครอบคลุม และเป็นไปตามกฎกติกา

 ## ความเป็นมา 

ความตกลงหุ้นส่วนทางเศรษฐกิจ ระดับภูมิภาค (Regional Comprehensive Economic Partnership: RCEP) เป็นการพัฒนามาจากแนวคิด ASEAN+3/ASEAN+6 ซึ่งเป็นยุทธศาสตร์ของอาเซียน ภายใต้ AEC Blueprint ที่อาเซียนต้องการรักษาบทบาทในการเป็นศูนย์กลาง (ASEAN Centrality) ขับเคลื่อนการรวมกลุ่มเศรษฐกิจที่ใหญ่ขึ้นในภูมิภาค โดยเมื่อวันที่ 20 พฤศจิกายน 2012 ผู้นำอาเซียนและ ประเทศคู่เจรจา 6 ประเทศ (ออสเตรเลีย จีน ญี่ปุ่น อินเดีย เกาหลีใต้ และนิวซีแลนด์) ได้ออกปฏิญญาร่วม (Joint Declaration) เพื่อประกาศให้มีการเริ่มเจรจาอย่างเป็นทางการในปี 2013 และตั้งเป้าให้สรุปผลในปี 2015 อย่างไรก็ดี การเจรจายืดเยื้อจนกระทั่งปี 2019 ซึ่งเป็นปีที่ไทยเป็นเจ้าภาพการประชุมอาเซียนและ ประธานการประชุม RCEP โดยสมาชิก RCEP ทั้ง 15 ประเทศ สามารถปิดการเจรจาจัดทำความตกลงทั้ง 20 บท และการเจรจาเปิดตลาดในส่วนที่ส าคัญทุกประเด็นแล้ว และเมื่อวันที่ 15 พฤศจิกายน 2020 รัฐมนตรีของ 15 ประเทศลงนามความตกลงฯ ในการประชุม RCEP Summit ครั้งที่ 4 ผ่านระบบการประชุมทางไกลโดยมีผู้นำเข้าร่วมเป็นสักขีพยาน อีกทั้งความตกลง RCEP ยังคงเปิดให้อินเดียกลับมาเข้าร่วมความตกลงในฐานะประเทศสมาชิกดั้งเดิม


## รายชื่อภาคีที่ได้รับการยกเว้นอากรและลดอัตราอากรศุลกากรตามข้อผูกพัน ตามความตกลง RCEP
1.	เนการาบรูไน ดารุซซาลาม
2.	ประเทศออสเตรเลีย
3.	ประเทศนิวซีแลนด์
4.	ประเทศญี่ปุ่น
5.	ราชอาณาจักรกัมพูชา
6.	สาธารณรัฐสิงคโปร์
7.	สาธารณรัฐประชาชนจีน
8.	สาธารณรัฐประชาธิปไตยประชาชนลาว


## การปฏิบัติพิธีการศุลกากรสําหรับผู้นําของเข้า

**การปฏิบัติพิธีการศุลกากรกรณีทั่วไป**

- **การแสดงหลักฐานการรับรองถิ่นกําเนิดสินค้าและหนังสือรับรองการนําเข้า กรณีใช้สิทธิพิเศษทางอากรศุลกากร ณ ขณะนําของเข้า**

1. ผู้นําของเข้าต้องแสดงหลักฐานการรับรองถิ่นกําเนิดสินค้า ที่ออกตามความในหมวด 1 เกณฑ์การได้ถิ่นกําเนิดสินค้า ประเทศถิ่นกําเนิด RCEP และข้อกําหนดการส่งมอบ และตามความในหมวด 2 การรับรองถิ่นกําเนิดสินค้า ที่ผู้นําของเข้าได้เขียนหรือประทับตราเลขที่ใบขนสินค้าขาเข้าไว้ที่มุมบนด้านขวา ของหลักฐานการรับรองถิ่นกําเนิดสินค้า (Form RCEP) ต่อสํานักงานศุลกากรหรือด่านศุลกากรที่นําของเข้า ก่อนการนําของออกจากอารักขาของศุลกากร และหากมีการร้องขอจากพนักงานศุลกากร ผู้นําของเข้าต้อง แสดงหลักฐานประกอบการพิจารณาว่า สินค้ามีคุณสมบัติเป็นสินค้าที่ได้ถิ่นกําเนิดตามข้อกําหนดของบทที่ 3 กฏว่าด้วยถิ่นกําเนิดสินค้า (ตามเอกสารแนบ 1 แนบท้ายประกาศนี้)
ทั้งนี้ ให้ใช้หลักฐานการรับรองถิ่นกําเนิดสินค้า (Form RCEP) หนึ่งฉบับต่อการนําเข้า หนึ่งครั้ง
2. ในกรณีที่ผู้นําของเข้าต้องมีหนังสือรับรองการนําเข้าชิ้นส่วนยานยนต์ตามเงื่อนไข OEM (Original Equipment Manufacturing: OEM) ที่จะได้รับสิทธิชําระภาษีภายใต้ความตกลงหุ้นส่วนทาง เศรษฐกิจระดับภูมิภาค (Regional Comprehensive Economic Partnership) ตามประกาศกระทรวง อุตสาหกรรม สําหรับการนําของเข้าตามข้อ 2 (3) (ข) ของประกาศกระทรวงการคลัง ให้แสดงหนังสือรับรอง ดังกล่าว ที่ผู้นําของเข้าได้เขียนหรือประทับตราเลขที่ใบขนสินค้าขาเข้าไว้ที่มุมบนด้านขวาของหนังสือรับรองต่อ สํานักงานศุลกากร หรือด่านศุลกากรที่นําของเข้า

- **การจัดทําข้อมูลใบขนสินค้าขาเข้า กรณีใช้สิทธิพิเศษทางอากรศุลกากร ณ ขณะนําของเข้า**
1. ผู้นําของเข้าต้องตรวจสอบการขอใช้สิทธิยกเว้นอากรและลดอัตราอากรศุลกากร ตามข้อผูกพันตามความตกลง RCEP ตามประกาศกระทรวงการคลัง
2. ผู้นําของเข้าต้องตรวจสอบเกณฑ์การได้ถิ่นกําเนิดสินค้าตามหมวด 1 เกณฑ์การได้ ถิ่นกําเนิดสินค้า ประเทศถิ่นกําเนิด RCEP และข้อกําหนดการส่งมอบ และตรวจสอบหลักเกณฑ์เกี่ยวกับ หลักฐานการรับรองถิ่นกําเนิดสินค้า ตามหมวด 2 การรับรองถิ่นกําเนิดสินค้า
3. ผู้นําของเข้าต้องจัดทําข้อมูลใบขนสินค้าขาเข้าตามมาตรฐานที่กรมศุลกากรกําหนด ดังนี้ 
   
**กรณีหนังสือรับรองถิ่นกําเนิดสินค้า (Form RCEP)**  

ในแต่ละ**รายการของข้อมูลใบขนสินค้าขาเข้า** (Import Declaration Detail)  

1. ช่องรหัสสิทธิพิเศษ (Privilege Code)
- **"RIC"** สําหรับของตามบัญชีอัตราอากร 1 ท้ายประกาศ กระทรวงการคลัง
- **“R2C”** สําหรับของตามบัญชีอัตราอากร 2 ท้ายประกาศ กระทรวงการคลัง
- **“R3C”** สําหรับของตามบัญชีอัตราอากร 3 ท้ายประกาศ กระทรวงการคลัง
2. ช่องเกณฑ์ถิ่นกําเนิดสินค้า (Origin Criteria) ให้ระบุเกณฑ์ถิ่นกําเนิด สินค้าที่แสดงในหนังสือรับรองถิ่นกําเนิดสินค้า (Form RCEP)
3. ช่องรหัสประเทศกําเนิด (Origin Country Code) ให้ระบุประเทศ ถิ่นกําเนิด RCEP (RCEP Country of Origin) ที่แสดงในหนังสือรับรองถิ่นกําเนิดสินค้า (Form RCEP)

**ในส่วนใบอนุญาต (Import Declaration Detail Permit)** 

1. ช่องเลขที่ใบอนุญาต (Permit Number) ให้ระบุเลขที่หนังสือ รับรองถิ่นกําเนิดสินค้า (Form RCEP)  
2. ช่องวันที่ออกใบอนุญาต (Issue Date) ให้ระบุวันที่ออกหนังสือ รับรองถิ่นกําเนิดสินค้า (Form RCEP)
3. ช่องเลขประจําตัวของหน่วยงานผู้ออกใบอนุญาต (Permit Issue Authority) ให้ระบุรหัสประเทศภาคีผู้ส่งของออกภายใต้ความตกลง RCEP ที่ขอรับสิทธิพิเศษ


**กรณีคํารับรองถิ่นกําเนิดสินค้าโดยผู้ส่งของออกรับอนุญาต** (Declaration of Origin by an approved exporter)

ในแต่ละ**รายการของข้อมูลใบขนสินค้าขาเข้า** (Import Declaration Detail)
1. ซ่องรหัสสิทธิพิเศษ (Privilege Code) ให้ระบุ
-  **“R1D”** สําหรับของตามบัญชีอัตราอากร 1 ท้ายประกาศ กระทรวงการคลัง
- **“R2D”** สําหรับของตามบัญชีอัตราอากร 2 ท้ายประกาศ กระทรวงการคลัง
- **“R3D”** สําหรับของตามบัญชีอัตราอากร 3 ท้ายประกาศ กระทรวงการคลัง
2. ช่องหมายเลขทะเบียน Certified Exporter ของผู้ส่งของออกจาก ต่างประเทศ (Certified Exporter Number) ให้ระบุรหัสการอนุมัติของผู้ส่งของออกรับอนุญาต
3. ช่องเกณฑ์ถิ่นกําเนิดสินค้า (Origin Criteria) ให้ระบุเกณฑ์ ถิ่นกําเนิดสินค้าที่แสดงในคํารับรองถิ่นกําเนิดสินค้าโดยผู้ส่งของออกรับอนุญาต (Declaration of origin by an approved exporter)
4. ช่องรหัสประเทศกําเนิด (Origin Country Code) ให้ระบุประเทศ ถิ่นกําเนิด RCEP (RCEP Country of Origin) ที่แสดงในคํารับรองถิ่นกําเนิดสินค้าโดยผู้ส่งของออก รับอนุญาต (Declaration of Origin by an approved exporter)

**ในส่วนใบอนุญาต** (Import Declaration Detail Permit)
1. ช่องเลขที่ใบอนุญาต (Permit Number) ให้ระบุเลขที่คํารับรอง ถิ่นกําเนิดสินค้าโดยผู้ส่งของออกรับอนุญาต (Declaration of Origin by an approved exporter)
2. ช่องวันที่ออกใบอนุญาต (Issue Date) ให้ระบุวันที่ออกคํารับรอง ถิ่นกําเนิดสินค้าโดยผู้ส่งของออกรับอนุญาต (Declaration of Origin by an approved exporter)
3. ช่องเลขประจําตัวของหน่วยงานผู้ออกใบอนุญาต (Permit Issue Authority) ให้ระบุรหัสประเทศภาคีผู้ส่งของออกภายใต้ความตกลง RCEP ที่ขอรับสิทธิพิเศษ

**กรณีต้องมีหนังสือรับรองการนําเข้าชิ้นส่วนยานยนต์ตามเงื่อนไข OEM** (Original Equipment Manufacturing: OEM) ที่จะได้รับสิทธิชําระภาษี ตามประกาศกระทรวงอุตสาหกรรม ให้ระบุ เลขที่หนังสือดังกล่าวในแต่ละรายการของข้อมูลใบขนสินค้าขาเข้าในส่วนใบอนุญาต (Import Declaration Permit) ดังนี้

- ช่องเลขที่ใบอนุญาต (Permit Number) ให้ระบุเลขที่หนังสือรับรอง การนําเข้าชิ้นส่วนยานยนต์ตามเงื่อนไข OEM ที่จะได้รับสิทธิชําระภาษี ตามประกาศกระทรวงอุตสาหกรรม
- ช่องวันที่ออกใบอนุญาต (Issue Date) ให้ระบุวันที่ออกหนังสือรับรอง การนําเข้าชิ้นส่วนยานยนต์ตามเงื่อนไข OEM ที่จะได้รับสิทธิชําระภาษี ตามประกาศกระทรวงอุตสาหกรรม
- ช่องเลขประจําตัวของหน่วยงานผู้ออกใบอนุญาต (Permit Issue Authority) ให้ระบุรหัสกระทรวงอุตสาหกรรม


**กรณีผู้นําของเข้าไม่สามารถแสดงหลักฐานการรับรองถิ่นกําเนิดสินค้า ณ ขณะนําของเข้า**
ในกรณีผู้นําของเข้าไม่สามารถแสดงหลักฐานการรับรองถิ่นกําเนิดสินค้า และ/หรือหนังสือ รับรองการนําเข้าต่อสํานักงานศุลกากรหรือด่านศุลกากรที่นําของเข้า แต่ประสงค์จะขอใช้สิทธิพิเศษทางอากร ศุลกากรในการขอยกเว้นอากรหรือลดอัตราอากรศุลกากรให้ปฏิบัติดังนี้

1. การจัดทําข้อมูลใบขนสินค้าขาเข้า

ให้ผู้นําของเข้าแจ้งความประสงค์และชําระค่าอากรในอัตราปกติก่อนนําของออกจาก อารักขาของศุลกากร และจัดทําข้อมูลใบขนสินค้าขาเข้าตามมาตรฐานที่กรมศุลกากรกําหนด ดังนี้
- ช่อง Argumentative Reason Code ให้ระบุรหัสเหตุผล “P14”
- ช่อง Argumentative Privilege Code ให้ระบุรหัสสิทธิพิเศษ เป็น “RIC” หรือ “R2C” หรือ “R3C” หรือ “R1D” หรือ “R2D” หรือ “ R3D”  แล้วแต่กรณี ของแต่ละรายการในใบขนสินค้าขาเข้านั้น
- ส่งข้อมูลเข้าสู่ระบบคอมพิวเตอร์ของกรมศุลกากร หากผู้นําของเข้าได้ส่งข้อมูลเข้าสู่ระบบคอมพิวเตอร์ของกรมศุลกากรแล้ว แต่ไม่ได้บันทึกข้อมูลแจ้งความประสงค์จะขอใช้สิทธิพิเศษทางอากรศุลกากร ในการขอยกเว้นอากรหรือลดอัตราอากรศุลกากรของแต่ละรายการในใบขนสินค้าขาเข้านั้น ให้ผู้นําของเข้า ยื่นคําร้องขอแก้ไขใบขนสินค้า โดยคําร้องนั้นต้องมีคําชี้แจงเหตุผลประกอบ **ก่อนนําของออกจากอารักขาของศุลกากร**

2. แสดงหลักฐานการรับรองถิ่นกําเนิดสินค้าเพื่อขอคืนอากรภายหลังการนําเข้า ต่อสํานักงานศุลกากรหรือด่านศุลกากรที่นําของเข้า

## ประกาศกรมศุลกากร

ประกาศกรมศุลกากรที่ 237/.2564 เรื่อง **หลักเกณฑ์และพิธีการการยกเว้นอากรและอัตราอากรศุลกากรตามข้อผูกพันตามความตกลงหุ้นส่วนทางเศรษฐกิจระดับภูมิภาค**

{{< gdocs src= "./docs/00237/237-2564_RCEP.pdf" >}}

{{< rawhtml >}}
<br>

<div class="article-tags">
<a class="badge badge-danger" href="./docs/00237/237-2564_RCEP.pdf" target="_blank" id="download_files_new">Download</a>

</div>
<br>
<br>

{{< /rawhtml >}}

## ประกาศกระทรวงการคลัง

ประกาศกระทรวงการคลัง เรื่อง **การยกเว้นอากรและลดอัตราอากรศุลกากรตามข้อผูกพันตามความตกลงหุ้นส่วนทางเศรษฐกิจระดับภูมิภาค** ลงวันที่ 28 ธันวาคม 2564

{{< gdocs src= "./docs/rcep.pdf" >}}

{{< rawhtml >}}
<br>

<div class="article-tags">
<a class="badge badge-danger" href="./docs/rcep.pdf" target="_blank" id="download_files_new">Download</a>

</div>
<br>

{{< /rawhtml >}}

> ที่มา : [กรมศุลกากร](https://www.customs.go.th/cont_strc_simple_net_with_download.php?ini_content=usage_fta_and_wto_01_17&ini_menu=menu_interest_and_law_160421_01&left_menu=menu_fta_and_wto)

