---
linktitle: มาตรการตอบโต้การอุดหนุน (CVD)
summary: มาตรการตอบโต้การอุดหนุน (Countervailing Duty)


# Page metadata.
title: มาตรการตอบโต้การอุดหนุน (Countervailing Duty)
date: "2020-05-09T03:00:00Z"
lastmod: "2020-05-09T03:00:00Z"
draft: false  # Is this a draft? true/false
toc: false 
type: series  
tags: ["มาตรการตอบโต้การอุดหนุน","Countervailing Duty"]
categories: ["มาตรการปกป้องและตอบโต้ทางการค้า"]
authors: ["admin"]

menu:
  import:
    parent:  มาตรการปกป้องและตอบโต้ทางการค้า
    weight: 2

weight: 2
---



![](../img/trade-protect/CVD.jpg)

มาตรการตอบโต้การอุดหนุน (Countervailing Duty: CVD) เป็นมาตรการทางการค้าที่ประเทศผู้นำเข้าใช้เพื่อปกป้องอุตสาหกรรมภายในที่ได้รับความเสียหาย หรือมีแนวโน้มที่จะได้รับความเสียหายจากการอุดหนุน อันเกิดจากการนำเข้าสินค้าจากต่างประเทศที่ไม่เป็นธรรม

**การอุดหนุน (Subsidies) คืออะไร**

การอุดหนุน คือ การที่รัฐให้ความช่วยเหลือ / สนับสนุนทั้งทางตรงและทางอ้อมต่อภาคเอกชน เพื่อเพิ่มปริมาณการส่งออกสินค้าไปต่างประเทศ หรือลดปริมาณการนำเข้าสินค้าจากต่างประเทศ

**ลักษณะของการอุดหนุน คือ**

1. การให้ความช่วยเหลือทางการเงินจากภาครัฐ หรือหน่วยงานของรัฐบาล
	- การให้การสนับสนุนทางการเงินทั้งโดยตรง / โดยอ้อม
	- การจัดหาสินค้า / ให้บริการเกินกว่าสาธารณูปโภคขั้นพื้นฐาน

2. การให้การสนับสนุนด้านรายได้หรือด้านราคา

**ตัวอย่าง** โครงการที่เข้าข่ายการอุดหนุน

1. การลดหย่อน หรือ ยกเว้นอากรนำเข้าวัตถุดิบ / เครื่องจักร
2. การยกเว้นภาษีมูลค่าเพิ่ม
3. การลดหย่อน หรือ ยกเว้นภาษีเงินได้นิติบุคคล
4. การยกหนี้ หรือ การลดหนี้ หรือ ยืดระยะเวลาการชำระหนี้
5. การกู้เงินในอัตราดอกเบี้ยต่ำกว่าอัตราดอกเบี้ยปกติในตลาด
6. การให้สินเชื่อเพื่อการส่งออก

**การใช้มาตรการตอบโต้การอุดหนุน (Countervailing Measures)**

**ต้องพิจารณาว่า**

1. เป็นการอุดหนุนที่ให้แบบเฉพาะเจาะจงต่อบริษัท / อุตสาหกรรม / ภูมิภาค / เพื่อการส่งออก /เพื่อให้ใช้สินค้าในประเทศมากกว่าสินค้านำเข้า
2. ผู้ได้รับการอุดหนุนได้รับประโยชน์จากโครงการต่างๆ ของรัฐ
3. อุตสาหกรรมภายในของประเทศผู้นำเข้าได้รับความเสียหายจากผลของการนำเข้าสินค้าที่ได้รับการอุดหนุน

ซึ่งมาตรการตอบโต้การอุดหนุนคำนวณเป็น % หรือจำนวนเงินต่อหน่วย โดยเรียกเก็บอากรตอบโต้การอุดหนุน (Countervailing Duty: CVD) เพิ่มจากภาษีนำเข้าปกติ

**ความเสียหายคืออะไร**

ความเสียหาย (Injury) คือ ผลกระทบที่เกิดขึ้นกับอุตสาหกรรมภายในประเทศผู้นำเข้าที่ผลิตสินค้าชนิดเดียวกันกับสินค้าที่ได้รับการอุดหนุน โดยพิจารณาจากปัจจัยต่าง ๆ เช่น

- สินค้าในประเทศถูกตัดหรือกดราคาหรือไม่สามารถขยับราคาให้สูงขึ้น
- ปริมาณการผลิตสินค้าภายในประเทศลดลง
- ปริมาณสินค้าคงเหลือเพิ่มขึ้น
- อัตรากำไรลดลง
- ส่วนแบ่งตลาดลดลง
- การจ้างงานลดลง
- อัตราการนำเข้าสินค้าทุ่มตลาดหรือสินค้าที่ได้รับการอุดหนุนเพิ่มขึ้นอย่างเห็นได้ชัด
- แนวโน้มที่ผู้ผลิตสินค้าทุ่มตลาดหรือสินค้าที่ได้รับการอุดหนุนจะส่งสินค้าไปยังประเทศผู้นำเข้าสูงขึ้น

**การใช้มาตรการตอบโต้การอุดหนุน (CVD) ของไทย**

1. กฏหมายที่เกี่ยวข้อง

    - [พระราชบัญญัติการตอบโต้การทุ่มตลาดและการอุดหนุนซึ่งสินค้าจากต่างประเทศ พ.ศ. 2542](https://www.thaitr.go.th/storage/measure_info/9pvSgZh9ViHpAKsJs5NUP3dSqI1yNR7h0wpaGRZQ.pdf)

2. ผู้มีสิทธิร้องขอให้เปิดการไต่สวนการใช้มาตรการ CVD ผู้ผลิตสินค้าชนิดเดียวกัน (Like Product) ซึ่งเป็นตัวแทนทั้งหมดหรือส่วนใหญ่ของอุตสาหกรรมภายในประเทศไทย ที่ได้รับความเสียหายจากการนำเข้าสินค้าที่ได้รับการอุดหนุน

3. แนวปฏิบัติในการขอเปิดไต่สวน ยื่นคำขอเป็นลายลักษณ์อักษรต่อกรมการค้าต่างประเทศ กระทรวงพาณิชย์ โดยกรอก [**แบบคำขอ**](http://10.3.15.200/%E0%B8%A1%E0%B8%B2%E0%B8%95%E0%B8%A3%E0%B8%81%E0%B8%B2%E0%B8%A3CVD/%E0%B9%81%E0%B8%9A%E0%B8%9A%E0%B8%84%E0%B8%B3%E0%B8%82%E0%B8%AD.aspx) ที่กำหนด พร้อมกับส่งเอกสารหลักฐานต่างๆ ที่แสดงว่ามีการอุดหนุนและทำให้เกิดความเสียหาย ซึ่งกรมการค้าต่างประเทศ กระทรวงพาณิชย์จะพิจารณาว่ามีรายละเอียดหรือหลักฐานเพียงพอที่จะเปิดการไต่สวนหรือไม่ต่อไป

4. การขอคำแนะนำในการกรอกแบบคำขอ อุตสาหกรรมภายในที่ประสงค์จะขอทราบรายละเอียดเกี่ยวกับการขอใช้มาตรการ สามารถติดต่อสำนักมาตรการปกป้องและตอบโต้ทางการค้า กรมการค้าต่างประเทศ กระทรวงพาณิชย์ เพื่อรับคำแนะนำในการกรอกแบบคำขอ และจัดเตรียมข้อมูล ก่อนที่จะนำเข้าสู่กระบวนการพิจารณาตามขั้นตอนของกฎหมายได้

5. การใช้มาตรการ CVD การพิจารณาและการดำเนินการไต่สวนอยู่ภายใต้อำนาจหน้าที่ของ “คณะกรรมการพิจารณาการทุ่มตลาดและการอุดหนุน” หรือ ทตอ. หากทตอ. พิจารณาผลการไต่สวนแล้วพบว่ามีการนำเข้าสินค้าที่ได้รับการอุดหนุน และก่อให้เกิดความเสียหายต่ออุตสาหกรรมภายใน คณะกรรมการฯ จะประกาศให้เรียกเก็บอากรตอบโต้การอุดหนุน (CVD) จากการนำเข้าสินค้าดังกล่าวซึ่งจะเป็นการเก็บอากรที่เพิ่มนอกเหนือจากภาษีนำเข้าปกติ
 
## สรุปสถานะมาตรการ CVD

- [รายการสินค้า สินค้าที่ไทยถูกใช้มาตรการ](https://www.thaitr.go.th/th/measure_info/cvd/defend)
- [รายการสินค้า สินค้าที่ไทยใช้มาตรการ](https://www.thaitr.go.th/th/measure_info/cvd/investigate)

## ข้อกฎหมาย

{{< tabs "ข้อกฎหมาย" >}}
{{< tab "WTO" >}}

### WTO

- [AGREEMENT ON SUBSIDIES AND COUNTERVAILING MEASURES](https://www.thaitr.go.th/storage/measure_info/4FJhLS5gOe2JOUkJRR1dhj5KFSOAwh0Q3ODgkADb.pdf)

{{< /tab >}}

{{< tab "พระราชบัญญัติ" >}} 

### พระราชบัญญัติ

- [The Anti- Dumping and Countervailing Act B.E.2542 (Unofficial Translation)](https://www.thaitr.go.th/storage/measure_info/lksc37V3c5cH5uNj3WIyiwibFZOCZBHyFjE8cc3L.pdf)
- [พระราชบัญญัติการตอบโต้การทุ่มตลาดและการอุดหนุนซึ่งสินค้าจากต่างประเทศ พ.ศ. 2542](https://www.thaitr.go.th/storage/measure_info/9pvSgZh9ViHpAKsJs5NUP3dSqI1yNR7h0wpaGRZQ.pdf)

{{< /tab >}}

{{< tab "กฎกระทรวง" >}} 

### กฎกระทรวง

- [กฎกระทรวง(ฉบับที่ 4) (พ.ศ. 2543) ออกตามความในพระราชบัญญัติการตอบโต้การทุ่มตลาดและการอุดหนุนซึ่งสินค้าจากต่างประเทศ พ.ศ. 2542 ลงวันที่ 8 มีนาคม พ.ศ. 2543](https://www.thaitr.go.th/storage/measure_info/b7U8uaFHQWquk650wWOdeGfPt36AfJWPKp7w14eD.pdf)
- [กฎกระทรวง(พ.ศ. 2543) ออกตามความในพระราชบัญญัติการตอบโต้การทุ่มตลาดและการอุดหนุนซึ่งสินค้าจากต่างประเทศ พ.ศ. 2542 ลงวันที่ 8 มีนาคม พ.ศ. 2543](https://www.thaitr.go.th/storage/measure_info/TnUUr8ScWxjXfGEuMZQGl6LVNZVEjiKeBXReqJST.pdf)
- [กฎกระทรวงกำหนดเกณฑ์ในการยุติการพิจารณาตอบโต้การทุ่มตลาดและการอุดหนุน พ.ศ. 2545 ลงวันที่ 31 ตุลาคม พ.ศ. 2545](https://www.thaitr.go.th/storage/measure_info/oOdwfnVoFsPA2CTjssLTpK59Zz6RZVa2ypD2JfIx.pdf)
- [กฎกระทรวงกำหนดหลักเกณฑ์และวิธีการเกี่ยวกับการพิจารณาความเสียหายที่เกิดแก่อุตสาหกรรมภายในจากการทุ่มตลาดหรือการอุดหนุน พ.ศ. 2545 ลงวันที่ 31 ตุลาคม พ.ศ. 2545](https://www.thaitr.go.th/storage/measure_info/D9oc6zfuf4AgUDHvT5gWh2cdpAV52RZfYnkwl9oD.pdf)
- [กฏกระทรวง ฉบับที่3 (พ.ศ.2543) ออกตามความในพระราชบัญญัติการตอบโต้การทุ่มตลาดและการอุดหนุนซึ่งสินค้าจากต่างประเทศ พ.ศ.2542 ลงวันที่ 8 มีนาคม พ.ศ.2543](https://www.thaitr.go.th/storage/measure_info/9IOsHUg8KdkOpuHMXkjmT4qkICJOmDc1y7HqtxV3.pdf)

{{< /tab >}}

{{< tab "ประกาศกระทรวงพาณิชย์" >}} 

### ประกาศกระทรวงพาณิชย์

- [ประกาศกระทรวงพาณิชย์ เรื่อง การตอบโต้การทุ่มตลาดและการอุดหนุน (ฉบับที่ 2) พ.ศ. 2542 ลงวันที่ 23 กรกฎาคม พ.ศ. 2542](https://www.thaitr.go.th/storage/measure_info/tnTulQNQgSuHZ7GZn6Hj3zGl9MynUp5q5zqYNPRp.pdf)
- [ประกาศกระทรวงพาณิชย์ เรื่อง การตอบโต้การทุ่มตลาดและการอุดหนุน (ฉบับที่ 3) พ.ศ. 2543 ลงวันที่ 30 มิถุนายน พ.ศ. 2543](https://www.thaitr.go.th/storage/measure_info/Rd6EafzkTBEicREQXxHZeAXJDINKAM59cQ2luXK3.pdf)
- [ประกาศกระทรวงพาณิชย์ เรื่อง การตอบโต้การทุ่มตลาดและการอุดหนุน (ฉบับที่ 4) พ.ศ. 2543 ลงวันที่ 30 มิถุนายน พ.ศ. 2543](https://www.thaitr.go.th/storage/measure_info/YyWKaMKumhPZYRRhZ9RZYOfWFa0jFG6S5ewdnsGU.pdf)
- [ประกาศกระทรวงพาณิชย์ เรื่อง การตอบโต้การทุ่มตลาดและการอุดหนุน (ฉบับที่ 5) พ.ศ. 2543 ลงวันที่ 11 กันยายน พ.ศ. 2543](https://www.thaitr.go.th/storage/measure_info/8mVNL8v17LZAvvUdlqq3iJcKslcIA7nTpKCNNo7T.pdf)
- [ประกาศกระทรวงพาณิชย์ เรื่อง การตอบโต้การทุ่มตลาดและการอุดหนุน (ฉบับที่ 6) พ.ศ. 2544 ลงวันที่ 26 มีนาคม พ.ศ. 2544](https://www.thaitr.go.th/storage/measure_info/G9dj6uiDO8ujLjBNzGFOuvGLZJAcgSd5Xrf3ewvj.pdf)
- [ประกาศกระทรวงพาณิชย์ เรื่อง การตอบโต้การทุ่มตลาดและการอุดหนุน พ.ศ. 2542 ลงวันที่ 23 กรกฎาคม พ.ศ. 2542](https://www.thaitr.go.th/storage/measure_info/Ptv568l3SddgJVos5Htq2P06naEbSin9GnYS071j.pdf)
- [ประกาศกระทรวงพาณิชย์ เรื่อง หลักเกณฑ์และวิธีการพิจารณาความเสียหายเพื่อให้เรียกเก็บอากรตอบโต้การทุ่มตลาดและการอุดหนุน ตั้งแต่มีการใช้มาตรการชั่วคราว พ.ศ. 2545 ลงวันที่ 7 มกราคม พ.ศ. 2545](https://www.thaitr.go.th/storage/measure_info/muIpqgsTJLTPu7ttnyMXPm9h50LAXlSmeB5z15at.pdf)
- [ประกาศคณะกรรมการพิจารณาการทุ่มตลาดและการอุดหนุน เรื่อง การแก้ไขพิกัดอัตราศุลกากรตามประกาศคณะกรรมการฯให้สอดคล้องกับพระราชกำหนดพิกัดศุลกากร(ฉบับที่ 4) พ.ศ. 2549](https://www.thaitr.go.th/storage/measure_info/jWVxPUQPUhI5Clqr0ZwZxrJyOqvRiH4KNXybnc6a.pdf)
- [ประกาศคณะกรรมการพิจารณาการทุ่มตลาดและการอุดหนุน เรื่อง แนวทางปฏิบัติเกี่ยวกับระยะเวลาในการยื่นคำขอทบทวนความจำเป็นในการต่ออายุการใช้มาตรการตอบโต้การทุ่มตลาดและการอุดหนุน](https://www.thaitr.go.th/storage/measure_info/FZwrkGZGQPkFHTCouhcA63NXBCCaCS80FKodz4BQ.pdf)

{{< /tab >}}
{{< /tabs >}}

## ขั้นตอนการไต่สวน

![](../img/trade-protect/cvd_step.jpg)

### การแก้ต่างเมื่อสินค้าไทยถูกประเทศคู่ค้าใช้มาตรการ CVD

กรมการค้าต่างประเทศ กระทรวงพาณิชย์ จะร่วมกับผู้ส่งออกและหน่วยงานที่เกี่ยวข้องในภาครัฐและเอกชน ทั้งในและต่างประเทศ ในการกำหนดกลยุทธ์และแนวทางการแก้ต่าง และให้ข้อแนะนำในการต่อสู้ในแต่ละขั้นตอนของการไต่สวนตามกฎหมายของประเทศคู่ค้า

1. หากสินค้าไทยถูกฟ้องประเทศผู้เปิดการไต่สวนจะ

    - มีหนังสือแจ้งเปิดการไต่สวนมายังผู้ผลิต / ผู้ส่งออกไทยที่ถูกกล่าวหาโดยตรง
    - มีหนังสือแจ้งเปิดการไต่สวนมายังสถานทูตไทยประจำประเทศนั้น
    - มีประกาศแจ้งใน Website ของประเทศที่เปิดการไต่สวน / องค์การการค้าโลก (WTO)

2. การดำเนินการแก้ต่างของผู้ส่งออก

    - ติดต่อกรมการค้าต่างประเทศ กระทรวงพาณิชย์ เพื่อให้ข้อมูลประกอบการกำหนดกลยุทธ์ในการแก้ต่าง / ต่อสู้
    - รวบรวมข้อมูล สถิติการส่งออกและราคาขายสินค้าของบริษัททั้งในและต่างประเทศในช่วงระยะเวลา 3 ปีที่ผ่านมา และข้อมูลอื่นๆ เพื่อเตรียมการตอบแบบสอบถามของประเทศคู่ค้าที่ฟ้อง
    - จัดเตรียมบุคลากรในการตอบแบบสอบถาม
    - จัดเตรียมระบบบัญชีต้นทุน แยกเป็นรายประเภทสินค้า หรือพิกัดที่ถูกกล่าวหา และเตรียมการชี้แจงเมื่อผู้แทนของหน่วยงานผู้ไต่สวนเดินทางมาตรวจสอบข้อมูลที่บริษัทตอบแบบสอบถามไว้

3. ผลกระทบหากถูกใช้มาตรการ CVD

    - การชะลอตัวทางการค้า / การส่งออกลดลง
    - กระทบต่อการผลิต / การจ้างงาน
    - เสียความสามารถในการแข่งขัน และเสียส่วนแบ่งตลาดในประเทศคู่ค้า
    - เสียอำนาจการต่อรองกับผู้นำเข้าในประเทศคู่ค้า
    - หากประเทศที่ใช้มาตรการเป็นตลาดหลัก และเรียกเก็บอากรในอัตราสูงจนไม่มีการสั่งซื้อสินค้าจากประเทศนั้น ผู้ประกอบการจะถูกกระทบอย่างรุนแรงจนไม่สามารถดำรงธุรกิจอยู่ได้

4. บทบาทของภาครัฐในการแก้ต่าง

จัดเตรียมเจ้าหน้าที่ในการให้คำแนะนำ หลักเกณฑ์ ขั้นตอนต่างๆ ในการดำเนินการแก้ต่างของประเทศคู่ค้า พร้อมทั้งร่วมยกประเด็นโต้แย้งในการเปิดไต่สวน CVD ต่อประเทศคู่ค้า และเข้าร่วมในกระบวนการตรวจสอบข้อมูลข้อเท็จจริง (Verification)

>- ที่มา : [กองปกป้องและตอบโต้ทางการค้า](https://www.thaitr.go.th/th/measure_info/ad/investigate)
>- วันที่ปรับปรุงล่าสุด : 3 กุมภาพันธ์ 2563