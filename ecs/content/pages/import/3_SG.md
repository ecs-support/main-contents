---
linktitle: มาตรการปกป้องการนำเข้าสินค้าที่เพิ่มขึ้น (SG)
summary: มาตรการปกป้องการนำเข้าสินค้าที่เพิ่มขึ้น (Safeguard Measure)
# Page metadata.
title: มาตรการปกป้องการนำเข้าสินค้าที่เพิ่มขึ้น (Safeguard Measure)
date: "2020-05-09T04:00:00Z"
lastmod: "2020-05-09T04:00:00Z"
draft: false  # Is this a draft? true/false
toc: false 
type: series  
tags: ["มาตรการปกป้องการนำเข้าสินค้าที่เพิ่มขึ้น","Safeguard Measure"]
categories: ["มาตรการปกป้องและตอบโต้ทางการค้า"]
authors: ["admin"]

menu:
 import:
    parent:  มาตรการปกป้องและตอบโต้ทางการค้า
    weight: 3

weight: 3
---


![](../img/trade-protect/SG.jpg)

มาตรการปกป้องการนำเข้าสินค้าที่เพิ่มขึ้น เป็นมาตรการทางการค้าที่ประเทศผู้นำเข้า ใช้ในการคุ้มครองอุตสาหกรรมภายในที่ได้รับความเสียหาย หรือมีแนวโน้มที่จะได้รับความเสียหาย จากการนำข้าที่เพิ่มมากขึ้นมากกว่าปกติ เพื่อเปิดโอกาสให้อุตสาหกรรมภายในของประเทศดังกล่าว สามารถปรับตัวให้สามารถแข่งขันกับสินค้านำเข้าได้

**การใช้มาตรการ SG ของไทย**

**กฎหมายที่เกี่ยวข้อง**

- [พระราชบัญญัติมาตรการปกป้องจากการนำเข้าสินค้าที่เพิ่มขึ้น พ.ศ. 2550](https://www.thaitr.go.th/storage/measure_info/NHyQ7X80IJKMa9UAUUb9AESKnkwN4QV3sTmnNP27.pdf)

**ปัจจัยสำคัญในการพิจารณาใช้มาตรการ SG**

1. ปริมาณการนำเข้าสินค้าเพิ่มขึ้นอย่างมาก ไม่ว่าจะเป็นปริมาณเพิ่มขึ้นจริง อย่างชัดเจน (Absolute Increased) หรือ ปริมาณเพิ่มขึ้นโดยเปรียบเทียบ (Relative Increased) ระหว่างปริมาณนำเข้ากับปริมาณการผลิตในประเทศ

2. การนำเข้าที่เพิ่มขึ้นนั้น เป็นผลจากเหตุการณืที่ไม่อาจคาดการณืล่วงหน้าได้ (Unforeseen Development)

3. การนำเข้าที่เพิ่มขึ้นนั้นก่อให้เกิดหรือคุกคามให้เกิด ‘ความเสียหายอย่างร้ายแรง’ (Serious Injury or Threat thereof) ต่ออุตสาหกรรมภายใน ทั้งนี้ ปัจจัยหลักในการพิจารณาความเสียหายได้แก่

	- อัตราและปริมาณของการนำเข้าสินค้าที่เพิ่มขึ้น
	- ส่วนแบ่งตลาดของสินค้านำเข้าที่เพิ่มขึ้น
	- การเปลี่ยนแปลงของระดับการขาย
	- การเปลี่ยนแปลงของระดับผลผลิต
	- การเปลี่ยนแปลงของระดับผลิตภาพ
	- การเปลี่ยนแปลงของระดับกำลังการผลิตที่ใช้จริง
	- การเปลี่ยนแปลงของระดับกำไรและขาดทุน
	- การเปลี่ยนแปลงของระดับการจ้างงาน

**ประเภทของมาตรการ Safeguards**

​​​​​​​1. Global Safeguards (SG) คือ มาตรการ SG ภายใต้ความตกลงว่าด้วยมาตรการ SG ของ WTO และ Article X ของ GATT 1994 ที่ใช้บังคับกับสินค้านำเข้าจากทุกประเทศโดยไม่คำนึงถึงแหล่งที่มาของสินค้า Bilateral Safeguards หรือ Transitional Safeguards คือ มาตรการ SG สองฝ่ายภายใต้ความตกลงการค้าเสรี หรือความตกลงสองฝ่ายอื่นๆ ซึ่งใช้บังคับกับสินค้านำเข้าเฉพาะจากประเทศคู่ภาคี และใช้กับสินค้าที่อยู่ในรายการสินค้าลด / เลิกอากรศุลกากรระหว่างกัน

2. Special Safeguards (SSG) คือ
- มาตรการปกป้องพิเศษภายใต้ความตกลงเกษตรของ WTO ที่ใช้บังคับกับสินค้าเกษตรที่ผูกพันไว้กับ WTO ซึ่งนำเข้าจากทุกประเทศ
- มาตรการปกป้องพิเศษ ภายใต้ความตกลงการค้าเสรีที่ใช้บังคับกับสินค้าที่มีความอ่อนไหว (sensitive) ที่ภาคี 2 ฝ่ายกำหนดร่วมกัน

**ผู้มีสิทธิยื่นคำร้องขอให้ใช้มาตรการ SG คือ**

1. อุตสาหกรรมภายในผู้ผลิตสินค้าชนิดเดียวกัน (Like product) หรือแข่งขันโดยตรง (directly competitive) กับสินค้านำเข้าที่ถูกพิจารณา (product under consideration) ซึ่งมี ปริมาณการผลิตเป็นสัดส่วนใหญ่ (a major proportion) ของปริมาณการผลิตรวมทั้งประเทศ โดยอาจเป็นผู้ผลิตรายใหญ่รายเดียว หรือหลายรายที่มีผลผลิตรวมกันเป็นสัดส่วนใหญ่
2. หน่วยงานผู้มีอำนาจในการไต่สวน (กรมการค้าต่างประเทศ) เปิดไต่สวนเอง (กรณีที่ไม่มีการยื่นคำร้องขอของอุตสาหกรรมภายในตาม 4.1) หากกรมการค้าต่างประเทศเห็นว่ามีการนำเข้าสินค้าเพิ่มขึ้น และมีหลักฐานว่ามีความเสียหายเกิดขึ้นกับอุตสาหกรรมภายใน ซึ่งเป็นผลจากการนำเข้าสินค้าที่เพิ่มขึ้นนั้น

**ข้อกำหนดในการใช้มาตรการ SG**

1. มาตรการ SG จะใช้บังคับกับสินค้านำเข้าจากทุกประเทศโดยไม่คำนึงถึงแหล่งที่มาของสินค้า ซึ่งเป็นไปตามหลักการปฏิบัติเยี่ยงชาติที่ได้รับอนุเคราะห์ยิ่ง (Most-Favored Nation: MFN) ยกเว้นมาตรการ Bilateral SG และ Special SG ภายใต้การค้าเสรี จะใช้บังคับเฉพาะสินค้าจากประเทศคู่ภาคี
2. ให้ใช้มาตรการ SG เท่าที่จำเป็นเพื่อป้องกันหรือบำบัดความเสียหาย และเพื่อให้อุตสาหกรรมภายในมีระยะเวลาในการปรับตัว
3. เพื่อดำเนินการให้เป็นไปตามข้อ 5.2 อุตสาหกรรมภายในที่ยื่นคำร้องขอให้ไต่สวน ต้องทำแผนการปรับตัวยื่นต่อกรมการค้าต่างประเทศภายในกำหนด 3 เดือนนับแต่วันประกาศใช้มาตรการ SG
4. มาตรการ Global SG มีข้อยกว้นว่าไม่ให้ใช้มาตรการGlobal SG กับสินค้าที่มีแหล่งกำเนิดจากประเทศกำลังพัฒนา ตราบเท่าที่ส่วนแบ่งการนำเข้าจากประเทศนั้น ไม่เกินร้อยละ 3 ของปริมาณการนำเข้าสินค้านั้นโดยรวม แต่ทั้งนี้สินค้าที่นำเข้าจากประเทศกำลังพัฒนาทั้งหลายที่มีส่วนแบ่งการนำเข้าไม่เกินร้อยละ 3 นั้น รวมกันแล้วต้องไม่เกินร้อยละ 9 ของปริมาณการนำเข้าสินค้านั้นโดยรวม

**รูปแบบและระยะเวลาในการบังคับใช้มาตรการ SG**

1. มาตรการปกป้องชั่วคราว (Provisional Measure) หากพิจารณาในเบื้องต้นพบว่า การนำเข้าสินค้าที่เพิ่มขึ้นได้ก่อให้เกิดความเสียหายและเป็นสถานการณ์วิกฤต ซึ่งหากดำเนินการล่าช้าจะก่อให้เกิดผลเสียหาย ยากต่อการแก้ไข ประเทศผู้ใช้มาตรการสามารถใช้มาตรการปกป้องชั่วคราวได้ โดยมีเงื่อนไขดังนี้
	
- มาตรการที่ใช้ควรอยู่ในรูปของการเพิ่มอากรขาเข้า เพื่อให้ง่ายต่อการคืนในกรณีที่ไต่สวนแล้วไม่พบความเสียหาย.
-  ระยะเวลาที่ใช้ต้องไม่เกิน 200 วัน
- หากผลการไต่สวนพบว่าการนำเข้าสินค้าที่เพิ่มขึ้นไม่ได้ก่อให้เกิดความเสียหาย จะต้องคืนอากรที่เรียกเก็บเพิ่มให้แก่ผู้นำเข้า

2. มาตรการปกป้องทั่วไป (Global SG)
   
- สามารถดำเนินการใช้มาตรการทางภาษี หรือจำกัดปริมาณการนำเข้า
- ใช้บังคับได้ในระยะเวลาที่จำเป็น แต่ไม่เกินครั้งละ 4 ปีนับแต่วันประกาศบังคับใช้
- กรณีจำเป็น สามารถขยายระยะเวลาการใช้มาตรการ ทั้งนี้ ระยะเวลาที่บังคับใช้ทั้งหมดซึ่งรวมทั้งระยะเวลาที่บังคับใช้มาตรการชั่วคราวแล้วต้องไม่เกิน 10 ปี สำหรับประเทศกำลังพัฒนา และ 8 ปีสำหรับประเทศพัฒนาแล้ว

**ขั้นตอนและกระบวนการใช้มาตรการ SG**

- อุตสาหกรรมภายในยื่นคำร้องขอตามแบบที่กำหนดต่อกรมการค้าต่างประเทศ กระทรวงพาณิชย์ เพื่อขอให้เปิดการไต่สวน
- กรมการค้าต่างประเทศ พิจารณาคำร้องขอว่ามีมูลหรือไม่ หากมีมูลจะประกาศเปิดการไต่สวน โดยจะต้องแจ้ง WTO เพื่อแจ้งเวียนประเทศสมาชิกทราบ และแจ้งรัฐบาลประเทศ ผู้ส่งออก รวมทั้งจัดส่งแบบสอบถามให้ผู้มีส่วนได้เสีย
- กรมการค้าต่างประเทศดำเนินการไต่สวนความเสียหาย โดยพิจารณาจากปัจจัยหลัก 8 ปัจจัยที่กล่าวไว้ข้างต้น และปัจจัยอื่นๆ ที่เกี่ยวข้อง (ถ้ามี) และนำเสนอผลการไต่สวนต่อคณะกรรมการพิจารณามาตรการปกป้อง (คปป.) เพื่อวินิจฉัย
- คปป. วินิจฉัยผลการไต่สวนและนำเสนอ รมว. พาณิชย์พิจารณาเห็นชอบ
- รมว. พาณิชย์พิจารณาคำวินิจฉัย หากเห็นชอบ กรมการค้าต่างประเทศจะออกประกาศบังคับใช้มาตรการ

**สรุปสถานะมาตรการ SG**

- [รายการสินค้า สินค้าที่ไทยถูกใช้มาตรการ](https://www.thaitr.go.th/th/measure_info/sg/defend)
- [รายการสินค้า สินค้าที่ไทยใช้มาตรการ](https://www.thaitr.go.th/th/measure_info/sg/investigate)



## ข้อกฎหมาย

{{< tabs "ข้อกฎหมาย" >}}
{{< tab "WTO" >}}

### WTO

- [AGREEMENT ON SAFEGUARDS](https://www.thaitr.go.th/storage/measure_info/WXjm7Tqw7dAwxpHoQEPKgUAHNdasBlxx5GB08d00.pdf)
{{< /tabs >}}
{{< tab "พระราชบัญญัติ" >}}

### พระราชบัญญัติ

- [พระราชบัญญัติมาตรการปกป้องจากการนำเข้าสินค้าที่เพิ่มขึ้น พ.ศ. 2550](https://www.thaitr.go.th/storage/measure_info/NHyQ7X80IJKMa9UAUUb9AESKnkwN4QV3sTmnNP27.pdf)

{{< /tabs >}}
{{< tab "กฎกระทรวง" >}}

### กฎกระทรวง

- [กฎกระทรวงพาณิชย์กำหนดหลักเกณฑ์ วิธีการ และเงื่อนไขในการประกาศเผยแพร่ผลคำวินิจฉัยเกี่ยวกับการพิจารณามาตรการปกป้อง พ.ศ. 2553](https://www.thaitr.go.th/storage/measure_info/M1fBgL4EfKZ0dEkFwf57GojIvIPGh82qcJvbxPVh.pdf)
- [กฏกระทรวงพาณิชย์กำหนดหลักเกณฑ์ วิธีการ และเงื่อนไขในการพิจารณาความเสียหายจากการนำเข้าสินค้าที่เพิ่มขึ้น พ.ศ. 2553](https://www.thaitr.go.th/storage/measure_info/ALOuLMbyIlORXnAFT2MJjsNqYPlnkmltAFpWkrFB.pdf)

{{< /tabs >}}
{{< tab "ประกาศกระทรวงพาณิชย์" >}}
### ประกาศกระทรวงพาณิชย์

- [ประกาศกรมการค้าต่างประเทศ เรื่อง หลักเกณฑ์ของประกาศไต่สวนการนำเข้าสินค้าที่เพิ่มขึ้นและความเสียหาย พ.ศ. 2551](https://www.thaitr.go.th/storage/measure_info/8l01nHboEL4TpUGiIGyFJHCtE9u5phHneHw5UOxm.pdf)
- [ประกาศกระทรวงพาณิชย์ เรื่อง กำหนดระยะเวลาในการยื่นคำร้องขอขยายเวลาการบังคับใช้มาตรการปกป้องจากการนำเข้าสินค้าที่เพิ่มขึ้น พ.ศ.๒๕๕๘](https://www.thaitr.go.th/storage/measure_info/AOhmZDNknivSzvE1bXDQJSiYEOFpYbpeTKuyH4dG.pdf)
- [ประกาศกระทรวงพาณิชย์ เรื่อง หลักเกณฑ์ วิธีการ และเงื่อนไข ในการยื่นคำขอให้พิจารณากำหนดมาตรการปกป้องจากการนำเข้าสินค้าที่เพิ่มขึ้น พ.ศ. 2551](https://www.thaitr.go.th/storage/measure_info/mR8eBmYGEB7MDrXIXqeoQxi76ciSYC3X0Qiw80KV.pdf)
- [ประกาศกระทรวงพาณิชย์ เรื่อง หลักเกณฑ์ วิธีการ และเงื่อนไขในการเสนอหลักฐาน เอกสาร และแสดงความเห็นสนับสนุนหรือโต้แย้งคำขอให้พิจารณากำหนดมาตรการปกป้องจากการนำเข้าสินค้าที่เพิ่มขึ้น พ.ศ. 2551](https://www.thaitr.go.th/storage/measure_info/BDmY6BDeoiMrEV2MisOEOXyr6vOJPsPLYT5rz9gf.pdf)
- [ประกาศกระทรวงพาณิชย์ เรื่อง หลักเกณฑ์และวิธีการในการพิจารณาปริมาณการนำเข้าที่ผ่านมาสำหรับการพิจารณากำหนดมาตรการปกป้องโดยการจำกัดปริมาณการนำเข้า พ.ศ. 2551](https://www.thaitr.go.th/storage/measure_info/9xFqeMlATVis7FXEAhEDG7lrNRTiK2Gwj436Cuo5.pdf)
- [ประกาศกระทรวงพาณิชย์ เรื่อง หลักเกณฑ์และวิธีการในการพิจารณาปริมาณการนำเข้าที่ผ่านมาสำหรับการพิจารณากำหนดมาตรการปกป้องโดยการจำกัดปริมาณการนำเข้า พ.ศ. 2551](https://www.thaitr.go.th/storage/measure_info/xBhaFjHvs0jXolmmBakYb5lbYalq6eBVpAEF3hYr.pdf)
- [ประกาศกระทรวงพาณิชย์ เรื่อง หลักเกณฑ์และวิธีการพิจารณาความเสียหายเพื่อให้เรียกเก็บอากรตอบโต้การทุ่มตลาดและการอุดหนุนตั้งแต่มีการใช้มาตรการชั่วคราว พ.ศ. 2545](https://www.thaitr.go.th/storage/measure_info/tclDBTSLd8dvOqrbBBHqSCZD2FZ5aNc04sxq1Nb4.pdf)
- [ประกาศกระทรวงพาณิชย์ ว่าด้วยการกำหนดมาตรการปกป้องการนำเข้าสินค้าที่เพิ่มขึ้น (ฉบับที่ 2) พ.ศ.2548](https://www.thaitr.go.th/storage/measure_info/C3yNJseMfTWyfwsOiBdZawHv8w9ZpCRJNzXnAn5N.pdf)
- [ประกาศกระทรวงพาณิชย์ ว่าด้วยการกำหนดมาตรการปกป้องการนำเข้าสินค้าที่เพิ่มขึ้น พ.ศ.2542](https://www.thaitr.go.th/storage/measure_info/NVfgpPe3YjPZ3L7iufuMgpyUdsIHt5E0pjMoaaTJ.pdf)

 {{< /tab >}}
{{< /tabs >}}


## ขั้นตอนการไต่สวน

![](../img/trade-protect/sg_step.jpg)


### การแก้ต่างเมื่อสินค้าไทยถูกประเทศคู่ค้าฟ้องภายใต้มาตรการ SG

ในกรณีที่สินค้าจากไทยถูกปรเทศคู่ค้าไต่สวนเพื่อใช้มาตรการ SG กรมการค้าต่างประเทศ กระทรวงพาณิชย์ ในฐานะหน่วยงานที่รับผิดชอบทั้งด้านไต่สวนประเทศคู่ค้าและแก้ต่างเมื่อถูกประเทศคู่ค้าไต่สวน จะร่วมกับผู้ส่งออกและหน่วยงานภาครัฐและเอกชนที่เกี่ยวข้อง ทั้งในและต่างประเทศ เพื่อกำหนดกลยุทธ์และแนวทางการแก้ต่าง และยกประเด็นต่อสู้ตามกระบวนการในแต่ละขั้นตอนของการไต่สวน
 

1. การดำเนินการของประเทศที่ฟ้องสินค้าไทย

    - แจ้งประกาศเปิดไต่สวนพร้อมเหตุผลในการเปิดต่อ WTO เพื่อให้เวียนประเทศสมาชิกทราบ
    - มีหนังสือแจ้งการเปิดไต่สวนและแบบสอบถามมายังผู้ผลิต / ผู้ส่งออก (ที่ทราบ) โดยตรง
    - มีหนังสือแจ้งการเปิดไต่สวนไปยังสถานทูตไทยประจำประเทศที่เปิดไต่สวน

2. การแก้ต่างของผู้ส่งออก / ผู้ผลิต

    - ประสานกรมการค้าต่างประเทศ กระทรวงพาณิชย์ เพื่อหารือกำหนดกลยุทธ์ในการแก้ต่าง / ต่อสู้
    - รวบรวมข้อมูลปริมาณการส่งออกและข้อมูลการนำเข้าสินค้าที่ถูกฟ้องของประเทศที่เปิดไต่สวนในเวลา 3-5 ปี (ตามระยะเวลาของข้อมูลที่ใช้ในการไต่สวน) เพื่อตรวจสอบว่าสินค้าไทยที่ถูกฟ้อง อยู่ในข่ายได้รับการยกเว้นจกการใช้มาตรการตามหลักเกณฑ์ที่กำหนดหรือไม่
    - รวบรวมข้อมูลที่เกี่ยวข้องกับการตอบแบบสอบถาม และเตรียมบุคลากรในการตอบแบบสอบถามดังกล่าว
    - ตรวจสอบกรอบเวลาในการตอบแบบสอบถาม และการเข้าร่วมให้ข้อคิดเห็น เพื่อให้ทันระยะเวลาที่กำหนด

>- ที่มา : [กองปกป้องและตอบโต้ทางการค้า](https://www.thaitr.go.th/th/measure_info/ad/investigate)
>- วันที่ปรับปรุงล่าสุด : 4 กุมภาพันธ์ 2563