---
linktitle: การแก้ไขข้อมูลใบขนสินค้าขาเข้า
summary: 
title: การแก้ไขข้อมูลใบขนสินค้าขาเข้า
date: "2020-05-19T00:00:00Z"
lastmod: "2020-05-19T00:00:00Z"
draft: false  # Is this a draft? true/false
toc: false 
type: series  
tags: ["คู่มือการนำเข้า"]
categories: ["การนำเข้า"]
authors: ["admin"]


menu:
  guide:
    parent: คู่มือพิธีการนำเข้า 
    weight: 30

weight: 30
---

## กรณีก่อนรับของจากอารักขาศุลกากร พบว่าข้อมูลที่เข้าสู่ระบบคอมพิวเตอร์ของศุลกากรแล้วมีความผิดพลาด คลาดเคลื่อนไม่ตรงตามความจริง

1. กรณีใบขนสินค้าขาเข้าที่มีสถานะใบขนสินค้าขาเข้าเป็น **“ใบขนสินค้าขาเข้าพร้อมส่งมอบของ”**

	- ให้ผู้นำของเข้ายื่นคำร้องต่อบริษัทการบินของคลังสินค้า/โรงพักสินค้า แจ้งว่ายังไม่มี  
ความประสงค์จะขอรับสินค้าดังกล่าว และ
	- ขอให้บริษัทการบินของคลังสินค้า/โรงพักสินค้า แจ้งกลับมายังระบบคอมพิวเตอร์ของศุลกากรเพื่อทำการกำหนดชื่อพนักงานศุลกากรตามอำนาจหน้าที่หรือผู้ที่ได้รับมอบหมายตรวจสอบของดังกล่าว ต่อไป
	- ให้ผู้นำของเข้าจัดทำหนังสือแจ้งขอแก้ไขต่อหน่วยบริการศุลกากร ณ ด่านศุลกากรที่นำของเข้า เพื่อพิจารณาเป็นรายกรณีไป โดยให้ถือเป็นการตรวจพบความผิดเอง

2. กรณีใบขนสินค้าขาเข้าที่ **“ต้องตรวจสอบพิกัด ราคา และของ”** (Red Line)

	- ให้ผู้นำของเข้าจัดทำหนังสือแจ้งขอแก้ไขต่อหน่วยบริการศุลกากร ณ ด่านศุลกากรที่นำของเข้า
	- แล้วติดต่อคลังสินค้าเพื่อเตรียมของให้พนักงานศุลกากรตามอำนาจหน้าที่หรือผู้ที่ได้รับมอบหมายตรวจสอบของดังกล่าว
	- พนักงานศุลกากรจะพิจารณาเป็นรายกรณีไป โดยให้ถือเป็นการตรวจพบความผิดเอง

## กรณีอนุญาตให้ทำการแก้ไขข้อมูลในระบบคอมพิวเตอร์ของศุลกากรได้

1. หากการแก้ไขนั้นไม่กระทบต่อค่าภาษีอากร และอยู่ในเกณฑ์การระงับคดีให้ผ่อนผันการปรับได้ พนักงานศุลกากรตามอำนาจหน้าที่หรือผู้ที่ได้รับมอบหมายของหน่วยบริการศุลกากร จะเป็นผู้พิจารณาความผิดและสั่งการผ่อนผันการปรับได้ แล้วจึงรวบรวมการสั่งคดีรายงานเป็นรายเดือน
2. หากการแก้ไขนั้นกระทบต่อค่าภาษีอากร จะส่งหน่วยงานคดีพิจารณาความผิดก่อนการส่งมอบของไปจากอารักขาศุลกากร

## กรณีขอแก้ไขข้อมูลใบขนสินค้าขาเข้าในเรื่องใด ๆ ภายหลังการตรวจปล่อยไปจากอารักขาศุลกากรแล้ว

1. ให้ผู้นำเข้ายื่นคำร้องต่อหน่วยบริการศุลกากร ในเขตพื้นที่ที่ผู้นำของเข้าหรือตัวแทนออกของตาม  ใบขนสินค้าขาเข้ามีภูมิลำเนาอยู่ หรือด่านศุลกากรที่นำของเข้า
2. หน่วยบริการศุลกากร ผู้รับคำร้องจะพิจารณาดำเนินการเป็นการเฉพาะราย โดยให้พิจารณาความผิดด้วย