---
linktitle: การยกเว้นอากรตามภาค 4
summary: การยกเว้นอากรตามภาค 4
title: การยกเว้นอากรตามภาค 4
date: "2020-05-19T00:00:00Z"
lastmod: "2020-05-19T00:00:00Z"
draft: false  # Is this a draft? true/false
toc: false 
type: series  
tags: ["คู่มือการนำเข้า"]
categories: ["การนำเข้า"]
authors: ["admin"]

menu:
  guide:
    parent: คู่มือพิธีการนำเข้า 
    weight: 18

weight: 18
---



![การยกเว้นอากรตามภาค 4](http://th.customs.go.th/data_files/1607131431341649716888.png)



{{< collapsible "1 ภาค 4 สุทธินำกลับ" >}}

## 1 ภาค 4 สุทธินำกลับ

**1 ภาค 4 สุทธินำกลับ** ของที่ส่งออกรวมทั้งของที่ส่งกลับออกไป ซึ่งนำกลับเข้ามา *ภายในหนึ่งปีโดยไม่เปลี่ยนแปลงลักษณะหรือรูปแต่ประการใด* และในเวลาที่ส่งออกนั้นได้รับใบสุทธิสำหรับนำกลับเข้ามาแล้วได้รับยกเว้นอากร  ให้ผู้ขอยกเว้นอากร จัดทำและส่งข้อมูลใบขนสินค้าขาเข้า โดยระบุค่าดังนี้  

- ระบุ Re - Importation Certificate = Y ที่ส่วนรายการในใบขนสินค้า  	
- การสำแดงพิกัดศุลกากรและรหัสสถิติสินค้าให้สำแดงตรงกับชนิดของของที่นำเข้า  
- ระบุ Import Tariff = **1PART4**
- ระบุ Privilege Code = ตามสิทธิ ณ ขณะนำเข้า  
- อัตราอากร ใช้ Tariff Code และ Tariff Sequence
- อากร ยกเว้น (บันทึก Exemption Rate = 100%)
- VAT ยกเว้น (บันทึก Exemption Rate = 100%)
- บันทึกเลขที่ใบขนสินค้าขาออกและรายการที่ของใบขนสินค้าขาออกที่อ้างถึง
- มูลค่าการนำเข้า *CIF = _ค่าของ_*


{{< /collapsible >}}



{{< collapsible "2 ภาค 4 นำกลับไปซ่อม" >}}

## 2 ภาค 4 นำกลับไปซ่อม

**2 ภาค 4 นำกลับไปซ่อม** ของที่นำเข้ามาในประเทศไทยซึ่งได้เสียอากรไว้ครบถ้วนแล้ว และภายหลัง**ส่งกลับออกไปซ่อม ณ ต่างประเทศ หากนำกลับเข้ามาภายในหนึ่งปี**หลังจากที่ได้รับใบสุทธิสำหรับนำกลับเข้ามาซึ่งได้ออกให้ในขณะที่ได้ส่งออกแล้ว ได้รับยกเว้นอากร

ของที่ได้รับยกเว้นอากรตามประเภทนี้ **ให้ได้รับยกเว้นเพียงเท่าราคาหรือปริมาณ แห่งของเดิมที่ส่งออกไปเท่านั้น สำหรับราคาหรือปริมาณที่เพิ่มขึ้นเนื่องจากการซ่อม ให้เสียอากรตามพิกัดอัตราอากรของของเดิมที่ส่งออกไปซ่อม โดยคำนวณจากราคาหรือปริมาณที่เพิ่มขึ้น ทั้งนี้ไม่รวมค่าใช้จ่ายในการขนส่งและการประกันภัย** ให้ผู้ขอยกเว้นอากรจัดทำและส่งข้อมูลใบขนสินค้าขาเข้า โดยระบุค่าดังนี้


- ระบุ Re - Importation Certificate = Y ที่ส่วนรายการในใบขนสินค้า
- การสำแดงพิกัดศุลกากรและรหัสสถิติสินค้าให้สำแดงตรงกับชนิดของของที่นำเข้า
- ระบุ Import Tariff = **2PART4**
- ระบุ Privilege Code =  *000*  (ใช้อัตราอากรที่ลดหย่อนเป็นการทั่วไปเท่านั้น)
- อัตราอากร ใช้ Tariff Code และ Tariff Sequence
- อากร ชำระตามปกติ
- VAT ชำระตามปกติ
- บันทึกเลขที่ใบขนสินค้าขาออกและรายการที่ของใบขนสินค้าขาออกที่อ้างถึง
- มูลค่าการนำเข้า  *CIF = _ค่าซ่อม_*


{{< /collapsible >}}


{{< collapsible "3 ภาค 4 ทัณฑ์บนนำเข้าชั่วคราว" >}}

## 3 ภาค 4 ทัณฑ์บนนำเข้าชั่วคราว

**3 ภาค 4 ทัณฑ์บนนำเข้าชั่วคราว** ของนำเข้ามาพร้อมกับตนหรือนำเข้ามาเป็นการชั่วคราว และจะส่งกลับออกไปภายใน*ไม่เกิน  6 เดือน* นับตั้งแต่วันที่นำเข้ามา ได้รับยกเว้นอากร ให้ผู้ขอยกเว้นอากรจัดทำและส่งข้อมูลใบขนสินค้าขาเข้า โดยระบุค่าดังนี้

- ระบุ Import Tariff = **3PART4**
- ระบุ Privilege Code = ตามสิทธิ ณ ขณะนำเข้า 
- อัตราอากร ใช้ Tariff Code และ Tariff Sequence 
- อากร ยกเว้น (บันทึก Exemption Rate = 100%)
- VAT ยกเว้น (บันทึก Exemption Rate = 100%)

การกำหนดค่าวางเงินประกัน *_(วางประกันที่ด่านศุลกากร ไม่ต้องบันทึกในโปรแกรม)_*
- *ให้วางเป็นสัญญาประกันทัณฑ์บนเพื่อการปฏิบัติพิธีการ*
- คำนวณจาก ค่าภาษีอากรอันพึงจะต้องชำระตามปกติ แล้วคำนวณเงินเพิ่มอีกร้อยละ 20 ของเงินภาษีอากรที่ได้ประเมินไว้ และรวมกำหนดเป็นเงินประกัน 

ให้ยื่นคำร้องต่อหน่วยงานศุลกากร *ณ ด่านศุลกากร ที่นำของเข้า* โดยระบุเลขที่ใบขนสินค้าขาเข้า ที่ของใช้สิทธิตามประเภทที่ 3 ภาค 4 เพื่อตรวจสอบการใช้สิทธิในการนำของที่นำเข้ามาเป็นการชั่วคราว และจะต้องแสดงหลักฐานให้เป็นที่พอใจว่า นำเข้ามาใช้ประโยชน์ในกิจการตามที่ระบุไว้ ตามพิกัดอัตราศุลกากรแต่ละประเภท

{{% alert note %}}
*"การวางเป็นสัญญาประกันทัณฑ์บนเพื่อการปฏิบัติพิธีการ"* 

โดยให้คำนวณเงินเพิ่มอีกร้อยละ 20 ของเงินภาษีอากรที่ได้ประเมินไว้  การวางประกันรูปแบบนี้ ปัจจุบันยังไม่สามารถบันทึกในระบบใบขนสินค้าขาเข้าได้ การวางประกันผู้นำเข้าต้องติดต่อหน่วยงานศุลกากร ณ ด่านศุลกากร ที่นำของเข้า
{{% /alert %}}


**ประเภทของสิทธิทัณฑ์บนนำเข้าชั่วคราว**

- **(ก)**	ของที่ใช้ในการแสดงละครหรือการแสดงอย่างอื่นที่คล้ายกัน ซึ่งผู้แสดงที่ท่องเที่ยวนำเข้ามา
- **(ข)**	เครื่องประกอบและของใช้ในการทดลอง หรือการแสดงเพื่อวิทยาศาสตร์ หรือการศึกษา ซึ่งบุคคลที่เข้ามาในราชอาณาจักรเป็นการชั่วคราวนำเข้ามาเพื่อจัดการทดลองหรือแสดง
- **(ค)**	รถสำหรับเดินบนถนน เรือและอากาศยาน บรรดาที่เจ้าของนำเข้ามาพร้อมกับตน
- **(ง)**	เครื่องถ่ายรูปและเครื่องบันทึกเสียง ซึ่งบุคคลที่เข้ามาในราชอาณาจักรเป็นการชั่วคราวนำเข้ามาเพื่อใช้ถ่ายรูปหรือบันทึกเสียงต่าง ๆ แต่ฟิล์มและแผ่นสำหรับถ่ายรูปหรือสิ่งที่ใช้บันทึกเสียง ซึ่งนำมาใช้ในการนี้ ต้องเป็นไปตามเงื่อนไข และปริมาณที่รัฐมนตรีว่าการกระทรวงการคลังกำหนด
- **(จ)**	อาวุธปืนและกระสุนปืน ซึ่งบุคคลที่เข้ามาในราชอาณาจักรเป็นการชั่วคราวนำเข้ามา พร้อมกับตน
- **(ฉ)**	ของที่นำเข้ามาเป็นการชั่วคราว โดยมุ่งหมายจะแสดงในงานสาธารณะที่เปิดให้ประชาชนดูได้ทั่วไป
- **(ช)**	ของที่นำเข้ามาเพื่อซ่อม แต่ต้องปฏิบัติภายในเงื่อนไขที่อธิบดีกรมศุลกากรกำหนด
- **(ซ)**	ตัวอย่างสินค้า นอกจากที่ระบุไว้ในประเภทที่ 14 ซึ่งบุคคลที่เข้ามาในราชอาณาจักรเป็นการชั่วคราว นำเข้ามาพร้อมกับตนและมีสภาพ ซึ่งเมื่อจะส่งกลับออกไปสามารถตรวจได้แน่นอนว่า เป็นของอันเดียวกับที่นำเข้ามา แต่ต้องมีปริมาณ หรือค่าซึ่งเมื่อรวมกันเข้าแล้วไม่เกินกว่าที่จะเห็นได้ว่าเป็นตัวอย่างตามธรรมดา
- **(ญ)**	เครื่องมือ และสิ่งประกอบสำหรับงานก่อสร้าง งานพัฒนาการ รวมทั้งกิจการชั่วคราวอย่างอื่นตามที่อธิบดีกรมศุลกากรจะเห็นสมควร โดยให้ได้รับยกเว้นเพียงเท่าเงินอากรที่จะพึงเสียในขณะนำเข้าหักด้วยจำนวนเงินอากรที่คำนวณตามระยะเวลาที่ของนั้นอยู่ในประเทศ ในอัตราร้อยละ 1 ต่อเดือนของจำนวนอากรที่จะพึงต้องเสียในขณะนำเข้า ในการคำนวณให้นับเศษของเดือนเป็น 1 เดือน และจะต้องชำระอากรก่อนส่งกลับออกไป


{{< /collapsible >}}

{{< collapsible "5 ภาค 4 สิทธิของใช้ส่วนตัว (ของส่วนตัว)" >}}

## 5 ภาค 4 สิทธิของใช้ส่วนตัว (ของส่วนตัว)

**5 ภาค 4 สิทธิของใช้ส่วนตัว** **_(ของส่วนตัว)_**

- ของส่วนตัว ที่เจ้าของนำเข้ามาพร้อมกับตนสำหรับใช้เองหรือใช้ในวิชาชีพ และมีจำนวนพอสมควรแก่ฐานะ ได้รับยกเว้นอากร *เว้นแต่ รถยนต์ อาวุธปืนและกระสุนปืน และเสบียง*

**สุรา หรือ CIGARETTE หรือ CIGAR หรือยาเส้น** ซึ่งเป็นของส่วนตัวที่ผู้เดินทางนำเข้ามาพร้อมกับตนนั้น ยกเว้นอากรให้ได้ แต่ต้องไม่เกินปริมาณ ดังนี้

  - CIGARETTE 200 มวน หรือ CIGAR หรือยาเส้น อย่างละ 250 กรัม หรือหลายชนิดรวมกันมีน้ำหนัก ทั้งหมด 250 กรัม แต่ทั้งนี้ CIGARETTE ต้องไม่เกิน 200 มวน
  - สุรา 1 ลิตร


- ของส่วนตัวตามประเภทที่ 5 จะต้องนำเข้ามาถึงประเทศไทยไม่เกิน 1 เดือนก่อนที่ผู้นำของเข้ามาถึง หรือไม่เกิน 6 เดือนนับแต่วันที่ผู้นำของเข้าเข้ามาถึง อธิบดีกรมศุลกากรมีอำนาจขยายกำหนดเวลาที่กล่าวข้างต้นได้ เมื่อเห็นว่ามีพฤติการณ์พิเศษ  
  
- บุคคลซึ่งจะได้รับการพิจารณายกเว้นอากรของใช้ส่วนตัว ประเภทที่ 5 ภาค 4 ได้แก่ คนต่างด้าว หรือคนไทยที่เดินทางไปมาระหว่างประเทศไม่ว่าจะเป็นการชั่วคราว หรือเป็นการย้ายภูมิลำเนาแต่สิ่งของนั้นจะต้องมีจำนวนพอสมควรแก่ฐานะของบุคคลนั้นๆ ถ้ามีจำนวนมากมายเกินสมควร ก็จะยกเว้นค่าอากรให้ไม่ได้ จะต้องพิจารณาตามความเหมาะสมแก่ฐานะของบุคคลเป็นรายๆ ไป  

- ให้ผู้ได้รับยกเว้นอากรจัดทำและส่งข้อมูลใบขนสินค้าขาเข้า โดยระบุค่าดังนี้


   - การสำแดงพิกัดศุลกากรและรหัสสถิติสินค้าให้สำแดงตรงกับชนิดของของที่นำเข้า 
   - ระบุ Import Tariff = **5PART4** (ของส่วนตัวที่เจ้าของนำเข้ามาพร้อมกับตน)
   - ระบุ Privilege Code = ตามสิทธิ ณ ขณะนำเข้า 
   - อัตราอากร ใช้ Tariff Code และ Tariff Sequence 
   - อากร ยกเว้น (บันทึก Exemption Rate = 100%)
   - VAT ยกเว้น (บันทึก Exemption Rate = 100%)


- ให้ยื่นคำร้องต่อหน่วยงานศุลกากร ณ ด่านศุลกากร ที่นำของเข้า โดยระบุเลขที่ใบขนสินค้าขาเข้าที่ของใช้สิทธิตาม*ประเภท 5 ภาค 4* เพื่อตรวจสอบการใช้สิทธิในการยกเว้นอากรของใช้ส่วนตัว 
- การยกเว้นอากรของส่วนตัวที่ผู้โดยสารนำเข้ามาพร้อมกับตน ตามพิกัดประเภทที่ 5 ภาค 4 ไม่ต้องจัดทำใบขนสินค้าขาเข้า กรณี
	* ของส่วนตัวที่ผู้โดยสารถือติดตัวเข้ามาพร้อมกับตน (ACCOMPANIED BAGGAGE) จากต่างประเทศทางอากาศยาน มีราคาไม่เกิน 20,000 บาท ให้ได้รับยกเว้นอากร ทั้งนี้ ไม่รวมถึงของที่นำติดตัวเข้ามา แต่มีลักษณะเป็นสินค้าในเชิงการค้า แม้ราคาไม่เกิน 20,000 บาท ก็ตาม 
	* สุรา หรือ CIGARETTE หรือ CIGAR หรือยาเส้น ซึ่งเป็นของส่วนตัวที่ผู้โดยสารถือติดตัวเข้ามาพร้อมกับตนให้ได้รับยกเว้นอากรต่อเมื่อไม่เกินปริมาณ ดังต่อไปนี้ 
		* CIGARETTE 200 มวน หรือ CIGAR หรือยาเส้น อย่างละ 250 กรัม หรือ หลายชนิดรวมกันมีน้ำหนักทั้งหมด 250 กรัม แต่ทั้งนี้ CIGARETTE ต้องไม่เกิน 200 มวน 
		* สุรา 1 ลิตร


{{< /collapsible >}}

{{< collapsible "6 ภาค 4 สิทธิของใช้ส่วนตัว (ของใช้ในบ้านเรือนที่ใช้แล้ว)" >}}

## 6 ภาค 4 สิทธิของใช้ส่วนตัว (ของใช้ในบ้านเรือนที่ใช้แล้ว)

**6 ภาค 4 สิทธิของใช้ส่วนตัว** **_(ของใช้ในบ้านเรือนที่ใช้แล้ว)_** ของใช้ในบ้านเรือนที่ใช้แล้ว ที่เจ้าของนำเข้ามาพร้อมกับตน เนื่องในการย้ายภูมิลำเนาและมีจำนวนพอสมควรแก่ฐานะ ได้รับยกเว้นอากร ของใช้ในบ้านเรือนตามประเภทที่ 6 จะต้องนำเข้ามาถึงประเทศไทยไม่เกิน 1 เดือนก่อนที่ผู้นำของเข้ามาถึง หรือไม่เกิน 6 เดือนนับแต่วันที่ผู้นำของเข้าเข้ามาถึง ให้ผู้ได้รับยกเว้นอากร จัดทำและส่งข้อมูลใบขนสินค้าขาเข้า โดยระบุค่าดังนี้

- การสำแดงพิกัดศุลกากรและรหัสสถิติสินค้าให้สำแดงตรงกับชนิดของของที่นำเข้า 
- ระบุ Import Tariff = **6PART4** 
- ระบุ Privilege Code = ตามสิทธิ ณ ขณะนำเข้า 
- อัตราอากร ใช้ Tariff Code และ Tariff Sequence 
- อากร ยกเว้น (บันทึก Exemption Rate = 100%)
- VAT ยกเว้น (บันทึก Exemption Rate = 100%)


{{< /collapsible >}}

{{< collapsible "7 ภาค 4 สิทธิของนำเข้าส่วนประกอบและอุปกรณ์ประกอบของอากาศยานหรือเรือ" >}}


## 7 ภาค 4 สิทธิของนำเข้าส่วนประกอบและอุปกรณ์ประกอบของอากาศยานหรือเรือ

**7 ภาค 4 สิทธิของนำเข้าส่วนประกอบและอุปกรณ์ประกอบของอากาศยานหรือเรือ** ของที่นำเข้ามาเพื่อใช้ซ่อมสร้างอากาศยานหรือเรือจะได้รับการยกเว้นอาการสำหรับส่วนประกอบ อุปกรณ์ประกอบ วัสดุที่นำเข้ามาเพื่อใช้ซ่อมหรือสร้างอากาศยาน หรือส่วนของอากาศยาน ให้ผู้ได้รับยกเว้นอากรจัดทำและส่งข้อมูลใบขนสินค้าขาเข้า โดยระบุค่าดังนี้


- การสำแดงพิกัดศุลกากรและรหัสสถิติสินค้าให้สำแดงตรงกับชนิดของของที่นำเข้า 
- ระบุ Import Tariff = **7PART4** (ของซ่อมสร้างอากาศยานหรือเรือ)
- ระบุ Privilege Code = ตามสิทธิ ณ ขณะนำเข้า 
- อัตราอากร ใช้ Tariff Code และ Tariff Sequence 
- อากร ยกเว้น (บันทึก Exemption Rate = 100%)
- VAT ยกเว้น (บันทึก Exemption Rate = 100%)


{{< /collapsible >}}

{{< collapsible "10 ภาค 4 ของที่ได้รับเอกสิทธิ์" >}}

## 10 ภาค 4 ของที่ได้รับเอกสิทธิ์

**10 ภาค 4 ของที่ได้รับเอกสิทธิ์** ของที่ได้รับเอกสิทธิ์ ตามข้อผูกพันที่ประเทศไทยมีอยู่ต่อองค์การสหประชาชาติ หรือตามกฎหมายระหว่างประเทศ หรือตามสัญญากับนานาประเทศ หรือทางการทูต ซึ่งได้ปฏิบัติต่อกันโดยอัธยาศัยไมตรี ได้รับยกเว้นอากร ให้ผู้ได้รับยกเว้นอากรจัดทำและส่งข้อมูลใบขนสินค้าขาเข้า โดยระบุค่าดังนี้


- การสำแดงพิกัดศุลกากรและรหัสสถิติสินค้าให้สำแดงตรงกับชนิดของของที่นำเข้า 
- ระบุ Import Tariff = **10PART4** (ของที่ได้รับเอกสิทธิ์)
- ระบุ Privilege Code = ตามสิทธิ ณ ขณะนำเข้า 
- อัตราอากร ใช้ Tariff Code และ Tariff Sequence 
- อากร ยกเว้น (บันทึก Exemption Rate = 100%)
- VAT ยกเว้น (บันทึก Exemption Rate = 100%)


กรณีจัดทำ **คำร้องขอรับของไปก่อน** แทนการจัดทำใบขนสินค้าขาเข้า

1. กรณีมีความจำเป็นต้องนำออกไปจากอารักขาของศุลกากรโดยรีบด่วน
2. ยังไม่สามารถดำเนินการเรื่องยกเว้นอากรได้แล้วเสร็จ 
3. ให้วางเงินสด หรือหนังสือค้ำประกันของธนาคาร หรือหนังสือของส่วนราชการเพื่อเป็นการประกันค่าภาษีอากร



**ให้ผู้นำเข้าจัดทำและส่งข้อมูลคำร้องขอรับของไปก่อน โดยระบุค่าดังนี้**

-	**Document Type = 3 (คำร้องขอรับของไปก่อน)**
-	การสำแดงพิกัดศุลกากรและรหัสสถิติสินค้าให้สำแดงตรงกับชนิดของของที่นำเข้า 
-	ระบุ Import Tariff = **10PART4** (ของที่ได้รับเอกสิทธิ์)
-	ระบุ Privilege Code = ตามสิทธิ ณ ขณะนำเข้า 
-	อัตราอากร ใช้ Tariff Code และ Tariff Sequence 
-	การวางประกัน ให้บันทึกเงินวางประกันในช่อง Deposit Amount 



{{< /collapsible >}}

{{< collapsible "11 ภาค 4 ของที่นำเข้ามาเพื่อบริจาค" >}}

## 11 ภาค 4 ของที่นำเข้ามาเพื่อบริจาค

**11 ภาค 4 ของที่นำเข้ามาเพื่อบริจาค** ของที่นำเข้ามาหรือส่งออกไปเพื่อบริจาคเป็นสาธารณกุศลแก่ประชาชนโดยผ่านส่วนราชการหรือองค์การสาธารณกุศล **_(ยกเว้นรถยนต์)_** ได้รับยกเว้นอากร ให้ผู้ได้รับยกเว้นอากรจัดทำและส่งข้อมูลใบขนสินค้าขาเข้า โดยระบุค่าดังนี้


* การสำแดงพิกัดศุลกากรและรหัสสถิติสินค้าให้สำแดงตรงกับชนิดของของที่นำเข้า 
* ระบุ Import Tariff = **11PART4** (ของบริจาค)
* ระบุ Privilege Code = ตามสิทธิ ณ ขณะนำเข้า 
* อัตราอากร ใช้ Tariff Code และ Tariff Sequence 
* อากร ยกเว้น (บันทึก Exemption Rate = 100%)
* VAT ยกเว้น (บันทึก Exemption Rate = 100%)
* ระบุ Permit No = เลขที่ขอยกเว้นอากร ที่ได้รับ


กรณีจัดทำ**คำร้องขอรับของไปก่อน** แทนการจัดทำใบขนสินค้าขาเข้า

1. กรณีมีความจำเป็นต้องนำออกไปจากอารักขาของศุลกากรโดยรีบด่วน
2.  ยังไม่สามารถดำเนินการเรื่องยกเว้นอากรได้แล้วเสร็จ 
3.  ให้วางเงินสด หรือหนังสือค้ำประกันของธนาคาร หรือหนังสือของส่วนราชการเพื่อเป็นการประกันค่าภาษีอากร



**ให้ผู้นำเข้าจัดทำและส่งข้อมูลคำร้องขอรับของไปก่อน โดยระบุค่าดังนี้**

-	Document Type = 3 (คำร้องขอรับของไปก่อน)
-	การสำแดงพิกัดศุลกากรและรหัสสถิติสินค้าให้สำแดงตรงกับชนิดของของที่นำเข้า 
-	ระบุ Import Tariff = **11PART4** (ของบริจาค)
-	ระบุ Privilege Code = ตามสิทธิ ณ ขณะนำเข้า 
-	อัตราอากร ใช้ Tariff Code และ Tariff Sequence 
-	การวางประกัน ให้บันทึกเงินวางประกันในช่อง Deposit Amount 



{{< /collapsible >}}

{{< collapsible "13 ภาค 4  ยุทธภัณฑ์ที่ใช้ในราชการ" >}}

## 13 ภาค 4 ยุทธภัณฑ์ที่ใช้ในราชการ

**ให้ผู้ได้รับยกเว้นอากรจัดทำและส่งข้อมูลใบขนสินค้าขาเข้า โดยระบุค่าดังนี้**

- การสำแดงพิกัดศุลกากรและรหัสสถิติสินค้าให้สำแดงตรงกับชนิดของของที่นำเข้า 
- ระบุ Import Tariff = **13PART4** (ยุทธภัณฑ์ที่ใช้ในราชการ)
- ระบุ Privilege Code = ตามสิทธิ ณ ขณะนำเข้า 
- อัตราอากร ใช้ Tariff Code และ Tariff Sequence
- อากร ยกเว้น (บันทึก Exemption Rate = 100%)
- VAT ยกเว้น (บันทึก Exemption Rate = 100%)


**กรณีจัดทำคำร้องขอรับของไปก่อน แทนการจัดทำใบขนสินค้าขาเข้า**

1. กรณีมีความจำเป็นต้องนำออกไปจากอารักขาของศุลกากรโดยรีบด่วน
2. ยังไม่สามารถดำเนินการเรื่องยกเว้นอากรได้แล้วเสร็จ 
3. ให้วางเงินสด หรือหนังสือค้ำประกันของธนาคาร หรือหนังสือของส่วนราชการเพื่อเป็นการประกันค่าภาษีอากร


**ให้ผู้นำเข้าจัดทำและส่งข้อมูลคำร้องขอรับของไปก่อน โดยระบุค่าดังนี้**

- Document Type = 3 (คำร้องขอรับของไปก่อน)
- การสำแดงพิกัดศุลกากรและรหัสสถิติสินค้าให้สำแดงตรงกับชนิดของของที่นำเข้า 
- ระบุ Import Tariff = **13PART4** (ยุทธภัณฑ์ที่ใช้ในราชการ)
- ระบุ Privilege Code = ตามสิทธิ ณ ขณะนำเข้า 
- อัตราอากร ใช้ Tariff Code และ Tariff Sequence
- การวางประกัน ให้บันทึกเงินวางประกันในช่อง Deposit Amount  

{{< /collapsible >}}

{{< collapsible "14 ภาค 4 ตัวอย่างสินค้า" >}}
## 14 ภาค 4 ตัวอย่างสินค้า

**ให้ผู้ได้รับยกเว้นอากรจัดทำและส่งข้อมูลใบขนสินค้าขาเข้า โดยระบุค่าดังนี้**

- การสำแดงพิกัดศุลกากรและรหัสสถิติสินค้าให้สำแดงตรงกับชนิดของของที่นำเข้า 
- ระบุ Privilege Code = ตามสิทธิ ณ ขณะนำเข้า 
- อัตราอากร ใช้ Tariff Code และ Tariff Sequence
- อากร ยกเว้น (บันทึก Exemption Rate = 100%)
- VAT ยกเว้น (บันทึก Exemption Rate = 100%)

{{< /collapsible >}}

{{< collapsible "16 ภาค 4 นำเข้ามาสำหรับคนพิการ" >}}

## 16 ภาค 4 นำเข้ามาสำหรับคนพิการ

**16 ภาค 4 นำเข้ามาสำหรับคนพิการ**  ของที่นำเข้ามาสำหรับคนพิการใช้โดยเฉพาะ หรือใช้ในกรณีฟื้นฟูสมรรถภาพคนพิการ ได้รับยกเว้นอากร  ให้ผู้ได้รับยกเว้นอากรจัดทำและส่งข้อมูลใบขนสินค้าขาเข้า โดยระบุค่าดังนี้


* การสำแดงพิกัดศุลกากรและรหัสสถิติสินค้าให้สำแดงตรงกับชนิดของของที่นำเข้า 
* ระบุ Import Tariff = **16PART4** ของที่นำเข้ามาสำหรับคนพิการ
* ระบุ Privilege Code = ตามสิทธิ ณ ขณะนำเข้า 
* อัตราอากร ใช้ Tariff Code และ Tariff Sequence
* อากร ยกเว้น (บันทึก Exemption Rate = 100%)
* VAT ยกเว้น (บันทึก Exemption Rate = 100%)


{{< /collapsible >}}

{{< collapsible "17 ภาค 4 การประชุมระหว่างประเทศ" >}}


## 17 ภาค 4 การประชุมระหว่างประเทศ

**17 ภาค 4 การประชุมระหว่างประเทศ** การยกเว้นอากรสำหรับของที่นำเข้ามา เพื่อใช้ในการประชุมระหว่างประเทศ โดยได้รับยกเว้นอากรให้ปฏิบัติตามหลักเกณฑ์และเงื่อนไขดังต่อไปนี้

1. เป็นของที่นำเข้ามาเพื่อใช้ในการประชุมระหว่างประเทศ ซึ่งจัดขึ้นโดยหน่วยงานของรัฐบาลไทย หรือของรัฐบาลต่างประเทศ องค์การระหว่างประเทศที่รัฐบาลไทยได้รับรอง หรือโดยหน่วยงานของเอกชนที่การประชุมนั้น เป็นประโยชน์แก่การพัฒนาทางเศรษฐกิจ ทางสังคม หรือทางเทคโนโลยีของประเทศ 
2. เป็นของจำเป็นที่ใช้ในการประชุม ได้แก่ แฟ้มเอกสาร เอกสาร สื่อบันทึกข้อมูล แบบพิมพ์ ของที่ระลึกที่มีมูลค่าแต่ละชิ้นเพียงเล็กน้อย เป็นต้น ซึ่งของต้องจัดทำจนเห็นได้ว่าเป็นของที่นำเข้าเพื่อแจกจ่ายแก่ผู้เข้าร่วมประชุม
3. เป็นของซึ่งเตรียมมาโดยเฉพาะสำหรับใช้หมดสิ้นไปในการประชุม เช่น วัสดุที่ใช้ใน
การแสดง หรือทดลองประกอบการประชุม และมีปริมาณพอสมควร  
4. ของอื่น ๆ นอกเหนือที่ระบุไว้ในข้อ (ข) และ (ค) ต้องส่งกลับออกไปภายใน 3 เดือนนับแต่วันนำเข้า โดยผู้นำของเข้าต้องทำสัญญาไว้ต่อกรมศุลกากรตามเงื่อนไขที่กำหนด


**ให้ผู้ได้รับยกเว้นอากรจัดทำและส่งข้อมูลใบขนสินค้าขาเข้า โดยระบุค่าดังนี้**

- การสำแดงพิกัดศุลกากรและรหัสสถิติสินค้าให้สำแดงตรงกับชนิดของของที่นำเข้า 
- ระบุ Import Tariff = **17PART4** ของที่นำเข้ามาเพื่อใช้ในการประชุมระหว่างประเทศ
- ระบุ Privilege Code = ตามสิทธิ ณ ขณะนำเข้า 
- อัตราอากร ใช้ Tariff Code และ Tariff Sequence
- อากร ยกเว้น (บันทึก Exemption Rate = 100%)
- VAT ยกเว้น (บันทึก Exemption Rate = 100%)


{{< /collapsible >}}

{{< collapsible "ขอยกเว้นอากรตาม พรบ.ปิโตรเลียม" >}}

**ขอใช้สิทธินำเข้าเครื่องมือ เครื่องใช้ วัสดุอุปกรณ์ในการขุดเจาะน้ำมัน โดยขอยกเว้นอากรตาม พรบ.ปิโตรเลียม (กรมเชื้อเพลิงธรรมชาติ)**


**การจัดทำข้อมูลคำร้องขอรับของไปก่อน โดยขอยกเว้นอากรตาม พระราชบัญญัติปิโตรเลียม พ.ศ.2514**

- บันทึก Document Type = **3** (คำร้องขอรับของไปก่อน)
- บันทึก Privilege Code = **005** (สำหรับรายการที่รอการยกเว้นอากร)
- บันทึกอัตราอากรใช้ที่ลดหย่อนเป็นการทั่วไป (**Privilege Code = 000** เท่านั้น)
- อากร ยกเว้น (บันทึก Exemption Rate = 100%)
- VAT ยกเว้น (บันทึก Exemption Rate = 100%)

{{< /collapsible >}}