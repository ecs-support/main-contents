---
# Course title, summary, and position.
linktitle: ของตกค้าง
summary: ของตกค้าง
title: ของตกค้าง
date: "2020-05-12T00:00:00Z"
lastmod: "2020-05-12T00:00:00Z"
draft: false  
toc: false
type: series  
tags: ["ของตกค้าง"]
categories: ["Import"]
authors: ["admin"]

menu:
  import:
    parent:  การนำเข้าสินค้า (Import)
    weight: 14

weight: 14
---



เนื่องจากในปัจจุบันมีใบขนสินค้าผ่านแดน ที่ส่งข้อมูลหลังจากวันนำเข้า*เกิน 60 วัน* ทำให้ระบบกรมศุลกากรได้ Lock ไม่ให้ส่งข้อมูลใบขนสินค้าผ่านแดน ทำให้มีคำถามกลับเข้ามาถึงกฎหมายที่เกี่ยวข้อง และขั้นตอนการปฏิบัติพิธีการศุลกากร สำหร้ับเรื่องดังกล่าว ในส่วนของโปรแกรม เราจำเป็นต้องทราบว่าระบบหลังบ้านกรมศุลกากร จะทำการตรวจสอบและ lock สินค้าที่อยู่ในอารักขาของศุลกากร*เกิน 60 วัน* นับแต่วันที่นําเข้า โดย*ไม่มีการยื่นใบขนสินค้า* หรือ *ไม่ได้เสียอากรหรือวางประกันค่าอากรที่ศุลกากรเรียกเก็บ* ไม่สามารถส่งข้อมูลทางอิเล็กทรอนิกส์ได้ 
<!--more-->
เราจึงรวบรวมข้อกฎหมายและขั้นตอนการปฏิบัติของหน่วยงานต่าง ๆ ที่เกี่ยวข้องกับของตกค้าง เพื่อใช้ประกอบทำความเข้าใจ และใช้เป็นแนวทางในการแก้ปัญหาในเรื่องดังกล่าวดังนี้

![](https://github.com/ecs-support/knowledge-center/raw/master/img/remainder-01.jpg)

ตามประกาศกรมศุลกากรที่ 142/ 2560 เรื่อง พิธีการศุลกากรว่าด้วยของตกค้าง [**(ดาวน์โหลดประกาศ)**](http://www.ratchakitcha.soc.go.th/DATA/PDF/2560/E/276/56.PDF) ได้นิยามความหมายและหลักเกณฑ์ไว้ดังนี้

## ความหมาย

**“ของตกค้าง”** หมายถึง ของที่อยู่ในอารักขาของศุลกากรในลักษณะใดลักษณะหนึ่ง ดังต่อไปนี้

1. ของนําเข้าที่เป็น *สินค้าอันตราย* ตามชนิด หรือประเภทที่กําหนดตามมาตรา 5 (5) แห่งพระราชบัญญัติศุลกากร พ.ศ. 2560 ที่ผู้นําของเข้ายังมิได้นําของออกไปจากเขตศุลกากร *ภายใน 5 วัน* สําหรับของที่*ขนถ่ายข้างลํา (OVERSIDE)* และ *ภายใน 7 วัน* สําหรับกรณีอื่นนับแต่สินค้าอันตรายอยู่ในอารักขาของศุลกากร
2. ของนําเข้าอื่นใดนอกจากข้อ (1) ที่อยู่ในอารักขาของศุลกากร*เกิน 30 วัน* นับแต่วันที่นําเข้า โดย*ไม่มีการยื่นใบขนสินค้า* และไม่ได้เสียอากร หรือวางประกันค่าอากร ที่พึงเรียกเก็บแก่ของนั้น ซึ่งอธิบดีมีหนังสือแจ้งไปยังตัวแทนของเรือที่นําของเข้ามา แต่ตัวแทนของเรือไม่ยอมดําเนินการให้ถูกต้อง ภายใน 15 วัน นับแต่วันที่ได้รับหนังสือแจ้งจากอธิบดี
3. ของนําเข้าอื่นใดนอกจากข้อ (1) ที่*ยื่นใบขนสินค้า* และ*เสียอากรหรือ วางประกันค่าอากรไว้ไม่ครบถ้วน* และไม่ได้นําออกไปจากอารักขาของศุลกากร ภายในกําหนด 30 วัน นับแต่วันที่ได้รับหนังสือแจ้งจากอธิบดี
4. *ของสดของเสียได้* ที่ยังมิได้รับมอบไปจากอารักขาของศุลกากร และเห็นได้ชัดว่ามีลักษณะบูดเน่า หรือเสียแล้ว ตามมาตรา 109 แห่งพระราชบัญญัติศุลกากร พ.ศ. 2560

## หลักเกณฑ์ของการเป็นของตกค้าง  

ของที่อยู่ในอารักขาของศุลกากรที่มีลักษณะอย่างใดอย่างหนึ่งดังต่อไปนี้ เป็นของตกค้างตามมาตรา 107 แห่งพระราชบัญญัติศุลกากร พ.ศ. 2560

1. ของนําเข้าที่เป็นสินค้าอันตรายตามชนิด หรือประเภทที่กําหนด ตามมาตรา 5 (5) แห่งพระราชบัญญัติศุลกากร พ.ศ. 2560 ซึ่งผู้นําของเข้ามิได้นําของออกไปจากเขตศุลกากรภายใน 5 วัน สําหรับของที่ขนถ่ายข้างลํา (OVERSIDE) และภายใน 7 วันสําหรับกรณีอื่น นับแต่สินค้าอันตรายอยู่ในอารักขาของศุลกากร ถ้าพ้นกําหนดแล้วสินค้าอันตรายนั้นจะตกเป็นของตกค้างโดยผลของกฎหมาย
2. ของนําเข้าอื่นนอกจากข้อ (1) จะตกเป็นของตกค้าง มี 2 ประเภทได้แก่
	-	ของที่อยู่ในอารักขาของศุลกากรเกินเวลา 30 วัน นับแต่วันนําเข้าสําเร็จ จะตกเป็นของตกค้าง ต้องประกอบด้วยหลักเกณฑ์ดังต่อไปนี้
		 - เป็นของที่ไม่มีการยื่นใบขนสินค้าและไม่ได้เสียอากร หรือวางประกันค่าอากรที่พึงเรียกเก็บแก่ของนั้น
		 - อธิบดีได้มีหนังสือแจ้งไปยังตัวแทนของเรือที่นําของเข้ามา แต่ตัวแทนของเรือไม่ยอมดําเนินการให้ถูกต้อง ภายใน 15 วันนับแต่วันที่ได้รับหนังสือแจ้งจากอธิบดี
	-	ของนําเข้าที่ไม่ได้นําออกไปจากอารักขาของศุลกากร ภายในกําหนด 30 วันนับแต่วันที่ได้รับหนังสือแจ้งจากอธิบดี จะตกเป็นของตกค้าง ต้องประกอบด้วยหลักเกณฑ์ดังต่อไปนี้
		- เป็นของที่มีการยื่นใบขนสินค้าโดยไม่ได้เสียอากรหรือวางประกันอากร หรือ
		- เป็นของที่มีการยื่นใบขนสินค้าและเสียอากรหรือ วางประกันค่าอากรไว้ไม่ครบถ้วน

ในส่วนของประกาศกรมศุลกากรที่ 66/ 2561 เรื่อง การปฏิบัติพิธีการศุลกากร ณ เขตปลอดอากรท่าอากาศยานสุวรรณภูมิ [**(ดาวน์โหลดประกาศ)**](http://www.e-customs.co.th/ECS/wp-content/uploads/2018/03/21032018-02.pdf) ได้มีแนวทางปฏิบัติพิธีการศุลกากร เกี่ยวกับของตกค้างทั้งในส่วนของเจ้าหน้าที่ และฝ่ายอื่น ๆ ที่เกี่ยวข้อง จึงขอยกข้อความเกี่ยวกับของตกค้างในประกาศฉบับดังกล่าว เพื่อให้ทราบถึงรายละเอียดในการปฏบัติเรื่องดังกล่าวมากขึ้นดังนี้

![](https://github.com/ecs-support/knowledge-center/raw/master/img/remainder-02.jpg)

![](https://github.com/ecs-support/knowledge-center/raw/master/img/remainder-03.jpg)

![](https://github.com/ecs-support/knowledge-center/raw/master/img/remainder-04.jpg)

![](https://github.com/ecs-support/knowledge-center/raw/master/img/remainder-05.jpg)
