---
# Course title, summary, and position.
linktitle: การวางประกันปัญหาพิกัดศุลกากร
summary: การวางประกันเกี่ยวกับปัญหาพิกัดศุลกากร
# Page metadata.
title: การวางประกันเกี่ยวกับปัญหาพิกัดศุลกากร
date: "2021-02-18T05:10:00Z"
lastmod: "2021-02-18T05:10:00Z"
draft: false  # Is this a draft? true/false
toc: false # Show table of contents? true/false
type: series  # Do not modify.
tags: ["การวางประกัน","ปัญหาพิกัดศุลกากร"]
categories: ["การนำเข้า"]
authors: ["admin"]

menu:
  import:
    parent:  การนำเข้าสินค้า (Import)
    weight: 12
weight: 12
---
![](featured.png)

จากประกาศกรมศุลกากรที่ 28/.2564 เรื่อง พิธีการศุลกากรนำเข้าทางอิเล็กทรอนิกส์ว่าด้วยการวางประกันปัญหาพิกัดอัตราศุลกากร มีผลบังคับใช้ตั้งแต่วันที่ 17 กุมภาพันธ์ 2564 โดยมีวัตถุประสงค์เพื่อสร้างความชัดเจนให้กับผู้ประกอบการ ในกรณีที่มีปัญหาข้อโต้แย้งพิกัดอัตราศุลกากร ณ ขณะนำเข้าและผู้ประกอบการประสงค์จะนำของออกไปก่อนโดยการวางประกัน 

เพื่อลดข้อโต้แย้งและการวางประกันปัญหาพิกัดอัตราศุลกากร เพื่อแก้ไขปัญหาที่เกิดขึ้นเกี่ยวกับปัญหาพิกัดอัตราศุลกากรสำหรับสินค้า ณ ขณะนำเข้า โดยกำหนดให้สำนักงานศุลกากรแต่งตั้งคณะผู้เชี่ยวชาญพิกัดอัตราศุลกากรประจำสำนักงาน เพื่อทำหน้าที่ในการให้คำปรึกษา กรณีที่เจ้าหน้าที่ผู้ตรวจปล่อยสงสัยหรือมีข้อโต้แย้งเกี่ยวกับพิกัดอัตราศุลกากรสำหรับสินค้าที่กำลังผ่านพิธีการศุลกากร ทั้งนี้ เพื่อลดการใช้ดุลยพินิจของเจ้าหน้าที่ผู้ตรวจปล่อย และลดภาระผู้ประกอบการในการวางประกันสินค้าที่ไม่มีปัญหาพิกัดอีกด้วย ในกรณีที่ผู้ประกอบการประสงค์ จะวางประกัน หากยังมีข้อโต้แย้งในเรื่องพิกัดอัตราศุลกากร อยู่นั้น กรมศุลกากรได้ออกมาตรการเพื่อให้หน่วยงานที่เกี่ยวข้องเร่งรัดดำเนินการพิจารณาพิกัดอัตราศุลกากร สำหรับสินค้าที่มีปัญหานั้น เพื่อให้ได้ข้อยุติโดยเร็ว โดยกรมศุลกากรสั่งการให้สำนักงานศุลกากรแต่งตั้งคณะทำงานพิจารณาปัญหาพิกัดอัตราศุลกากรประจำสำนักงาน ทำหน้าที่ในการให้ความเห็นพิกัดอัตราศุลกากรสำหรับสินค้านั้นโดยเร็ว ก่อนส่งให้กองพิกัดอัตราศุลกากรวินิจฉัยในขั้นตอนสุดท้ายต่อไป ทั้งนี้กรมศุลกากรได้มีการกำหนดระยะเวลาแล้วเสร็จในแต่ละขั้นตอนไว้ ซึ่งการดำเนินการดังกล่าว จะช่วยให้การพิจารณาปัญหาพิกัด ภายหลังการนำเข้า มีความรวดเร็ว เป็นมาตรฐาน อันจะเป็นประโยชน์กับผู้ประกอบการในการคำนวณต้นทุนการนำเข้าสินค้า และลดปัญหาข้อโต้แย้ง เรื่องพิกัดอัตราศุลกากรสำหรับสินค้าที่เคยมีปัญหา หากมีการนำเข้ามาอีกในอนาคต 



## _สรุปสาระสำคัญ_
{{<hint info >}}
**“ใบขนสินค้าวางประกัน”** หมายความว่า ใบขนสินค้าขาเข้าวางประกันปัญหาพิกัดอัตราศุลกากร
 {{< /hint>}}
### การวางประกัน
{{<hint warning>}}
**“การวางประกัน”** หมายความว่า

1. การวางประกันปัญหาพิกัดอัตราศุลกากรสําหรับของ**ชนิดเดียวกันกับที่ผู้นําของเข้าได้นําเข้ามา และมีการวางประกัน ปัญหาพิกัดอัตราศุลกากรไว้ก่อนแล้ว** และยังไม่มีคําวินิจฉัยพิกัดอัตราศุลกากรสําหรับของนั้น หรือมีคําวินิจฉัยพิกัดอัตราศุลกากร สําหรับของนั้นแล้วแต่อยู่ระหว่างการอุทธรณ์ โดยส่งข้อมูลใบขนสินค้าวางประกันเข้าสู่ระบบคอมพิวเตอร์ของศุลกากร*โดยสมัครใจ* หรือ
2. ของที่**ไม่เคยมีปัญหาพิกัดอัตราศุลกากรมาก่อน** แต่ผู้นําของเข้าประสงค์**ขอพบพนักงานศุลกากร** เพื่อให้พนักงานศุลกากรพิจารณา พิกัดอัตราศุลกากรสําหรับของที่กําลังผ่านพิธีการศุลกากร โดยส่งข้อมูลใบขนสินค้าวางประกันเข้าสู่ระบบคอมพิวเตอร์ของศุลกากร _โดยสมัครใจ_
 {{< /hint>}}
 {{<hint info >}}
**“ของทํานองเดียวกัน”** หมายถึง ของประเภทเดียวกันที่ทําด้วยวัตถุอย่างเดียวกัน มีองค์ประกอบและการใช้ประโยชน์เหมือนกัน
 {{< /hint>}}
### การจัดทําข้อมูลใบขนสินค้า
{{<hint success>}}
**การจัดทําข้อมูลใบขนสินค้าวางประกันปัญหาพิกัดอัตราศุลกากร**

1. ผู้นําของเข้าจัดทําข้อมูลใบขนสินค้าวางประกันตามมาตรฐานที่กรมศุลกากรกําหนด ตามคู่มือการปฏิบัติพิธีการศุลกากรทางอิเล็กทรอนิกส์ ว่าด้วยกระบวนการทางศุลกากรสําหรับการนําเข้า (e-Import)
1. ให้**ระบุเหตุผลของการวางประกันปัญหาพิกัดอัตราศุลกากร** ในช่อง **Deposit Reason Code** เป็นรหัส _“D02”_
1. ทําเครื่องหมาย **(Y)** ในช่อง **Assessment Request Code** เพื่อแจ้งความ _ประสงค์ขอพบพนักงานศุลกากรเพื่อตรวจสอบพิกัด ราคา และของ_
1. กรณีนําของชนิดเดียวกันกับที่ผู้นําของเข้าได้นําเข้ามาและได้วางประกันไว้ก่อนแล้ว และผู้นําของเข้าประสงค์ จะขอวางประกันในลักษณะเดิมต่อเนื่อง _ให้ระบุเลขที่ใบขนสินค้าและรายการที่ ในใบขนสินค้าวางประกันฉบับแรก_ ที่เคยมีปัญหาพิกัดอัตราศุลกากรและวางประกันไว้ ใน**ช่องเลขที่ใบขนสินค้า ที่อ้างถึง (Reference Declaration Number) และช่องรายการที่ในใบขนสินค้าที่อ้างถึง (Reference Declaration Line Number)**
1. ให้ระบุ _“ขอชําระอากรในพิกัด/อัตรา (พิกัดศุลกากรที่มีอัตราต่ํา) และขอวาง ประกันอากรในพิกัดอัตรา...(พิกัดศุลกากรที่มีอัตราสูง)”_ ในช่อง**หมายเหตุ (Remark)**
   {{< /hint>}}

### ข้อควรระวัง
{{<hint danger>}}
ใบขนสินค้าวางประกันที่**ไม่ได้พบพนักงานศุลกากรเพื่อตรวจสอบพิกัด ราคา และของ** *โดยได้รับมอบของออกจากอารักขาศุลกากรแล้ว* **กรมศุลกากรจะไม่รับพิจารณาตัวอย่างของนั้น** และให้ถือว่าผู้นําของเข้าไม่ประสงค์จะเข้าสู่กระบวนการพิจารณาวินิจฉัยปัญหาพิกัดอัตราศุลกากร 
{{< /hint>}}

## เอกสารที่เกี่ยวข้อง
- ประกาศกรมศุลกากรที่ 28/.2564 เรื่อง [พิธีการศุลกากรนำเข้าทางอิเล็กทรอนิกส์ว่าด้วยการวางประกันปัญหาพิกัดอัตราศุลกากร](/KM/customs/post/announcement/customs/2564-28/)
- สรุปประเด็นพิจารณาในที่ประชุม การปฏิบัติพิธีการศุลกากรกรณีผู้นำของเข้าแจ้งความสงวนสิทธิขอคืนอากรและการวางประกันเกี่ยวกับ ปัญหาพิกัดศุลกากร [[อ่านรายละเอียดเพิ่มเติม]](/KM/customs/pages/import/reverve/reverve)