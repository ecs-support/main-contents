---
linktitle: ข้อกำหนดหลัก
# Page metadata.
title: ข้อกำหนดหลักตามมาตรฐาน ISO 27001:2013
date: "2021-06-16T00:00:00Z"
lastmod: "2021-06-16T00:00:00Z"
draft: false # Is this a draft? true/false
toc: false # Show table of contents? true/false
type: series # Do not modify.
categories: ["ISO 27001","คลังความรู้"]
tags: ["ข้อกำหนดหลัก"]
authors: ["admin"]

menu:
  iso:
    parent: มาตรฐาน ISO 27001
    weight: 2

weight: 2
---

เพื่อให้เข้าใจภาพกว้างของมาตรฐาซึ่งเป็นพื้นฐานสำหรับ การศึกษารายละเอียดเพิ่มเติมในเอกสารมาตรฐานฉบับเต็มได้ง่ายขึ้น  
  

1.  บริบทขององค์กร (Context of the organization)
2.  ภาวะผู้นํา (Leadership)
3.  การวางแผน (Planning)
4.  การสนับสนุน (Support)
5.  การดําเนินการ (Operation)
6.  การประเมินประสิทธิภาพและประสิทธิผล (Performance evaluation)
7.  การปรับปรุง (Improvement)

## 1.บริบทขององค์กร (Context of the organization)

### 1.1 ทำความเข้าใจองค์กรและบริบทขององค์กร (Understanding the organization and its context)

พื้นฐานสำคัญในการวางระบบการจัดการความมั่นคงปลอดภัยของสารสนเทศ ISO27001:2013 คือความเข้าใจบริบทขององค์กร โดยต้องระบุประเด็นภายใน(Internal issues) และประเด็นภายนอก(External issues) นำทั้ง2ประเด็นนี้มาพิจารณาในการวางระบบให้ครอบคลุมอย่างเหมาะสมไม่ตกหล่นประเด็นสำคัญ  

### 1.2 กําหนดความจําเป็นและความคาดหวังของผู้ที่เกี่ยวข้อง (Understanding the needs and expectations of interested parties)

ในการทำ ISO27001 จะต้องรู้ว่าใครคือผู้เกี่ยวข้อง (Interested parties) และพวกเขามีความต้องการและคาดหวังอะไร(needs and expectations)จากองค์กรของเรา ระบบงานใดมีความสำคัญเพราะเป็นงานที่เกี่ยวข้องกับการส่งมอบสินค้าหรือบริการให้กับผู้เกี่ยวข้อง บริบทขององค์กรเป็นข้อมูลสำคัญในการกำหนดขอบเขตของการจัดทำระบบ(Scope)  

### 1.3 การกําหนดขอบเขตของระบบบริหารจัดการความมั่นคงปลอดภัยสารสนเทศ (Determining the scope of the information security management system)

ขอบเขต(Scope)ของการทำ ISO27001:2013 ต้องพิจารณาถึงข้อกำหนดและความต้องการของผู้เกี่ยวข้อง(Interested parties) ตรงนี้เป็นเงื่อนไขสำคัญที่องค์กรต้องทำความเข้าใจและกำหนดขอบเขตให้เหมาะสมและเพียงพอคือไม่กำหนดขอบเขตเล็กเกินไปจนตกหล่นผู้เกี่ยวข้อง หรือขอบเขตกว้างเกินกว่าความสามารถในการบริหารจัดการส่งผลให้ระบบขาดประสิทธิภาพ  

### 1.4 ระบบบริหารจัดการความมั่นคงปลอดภัยสารสนเทศ (Information security management system)

จัดทำระบบการจัดการความมั่นคงปลอดภัยสารสนเทศ(ISMS) โดยกำหนดนโยบาย จัดทำเอกสารที่เกี่ยวข้อง นำไปปฏิบัติและรักษาไว้ รวมถึงปรับปรุงอย่างต่อเนื่อง โดยISMSต้องสอดคล้องตามข้อกําหนดของ ISO27001:2013 Information Security Management System  

## ข้อ 2 ภาวะผู้นํา (Leadership)

### 2.1 ภาวะผู้นําและการให้ความสําคัญ (Leadership and commitment)

ผู้บริหารระดับสูงต้องแสดงให้เห็นถึงภาวะผู้นําและให้ความสําคัญต่อระบบการจัดการความมั่นคงปลอดภัยสารสนเทศ(**ISMS**)  

### 2.2 นโยบาย (Policy)

ผู้บริหารระดับสูงกําหนดนโยบายความมั่นคงปลอดภัยสารสนเทศให้สอดคล้องกับจุดประสงค์ขององค์กรและสอดคล้องกับข้อกำหนด  

### 2.3 บทบาท หน้าที่ความรับผิดชอบ และอํานาจหน้าที่ (Organizational roles, responsibilities and authorities)

กำหนดหน้าที่และความรับผิดชอบทางด้านความมั่นคงปลอดภัยของสารสนเทศ  

## ข้อ 3 การวางแผน (Planning)

### 3.1 การดําเนินการเพื่อจัดการกับความเสี่ยงและโอกาส (Actions to address risks and opportunities)

การวางแผนงานสำหรับระบบการจัดการความมั่นคงปลอดภัยของสารสนเทศ จะต้องพิจารณาถึงบริบทขององค์กร พิจารณาความเสี่ยงที่เกี่ยวข้องจากนั้นวางแนวทางจัดการอย่างเหมาะสม  

### 3.2 วัตถุประสงค์ด้านความมั่นคงปลอดภัยสารสนเทศและแผนการบรรลุวัตถุประสงค์ (Information security objectives and plans to achieve them)

กำหนดวัตถุประสงค์ด้านความมั่นคงปลอดภัยสารสนเทศ(**Information Security Objectives**)และแผนการบรรลุวัตถุประสงค์ โดยวัตถุประสงค์นี้จะต้องวัดผลได้ และสอดคล้องกับนโยบายความมั่นคงปลอดภัยของสารสนเทศ(**Information Security Policy**)

## ข้อ 4 การสนับสนุน (Support)

### 4.1 ทรัพยากร (Resources)

การทำระบบให้สำเร็จจำเป็นต้องมีทรัพยากรเพียงพอและเหมาะสม ประกอบด้วย บุคลากร เวลา งบประมาณ และการสนับสนุนจากผู้บริหารอย่างเป็นรูปธรรม  

### 4.2 สมรรถนะ (Competence)

บุคลากรที่มีส่วนร่วมในการจัดทำระบบจะต้องมีความรู้ความสามารถ ซึ่งต้องมีการให้ความรู้ที่ตรงกับภาระหน้าที่เพื่อให้บุคลากรสามารถปฏิบัติได้อย่างถูกต้อง  

### 4.3 การสร้างความตระหนัก (Awareness)

ความตระหนักเป็นเรื่องสำคัญในด้านความมั่นคงปลอดภัยของสารสนเทศ เพราะหากบุคลกรมีความตระหนักที่เพียงพอ ย่อมจะลดความเสี่ยงได้โดยปริยาย เช่น เรื่องการใช้รหัสผ่านที่แข็งแรงเดายาก ถ้าบุคลากรมีความตระหนักก็จะเข้าใจและปฏิบัติตามส่งผลการความเสี่ยงลดลง  

### 4.4 การสื่อสาร (Communication)

การสื่อสารประกอบด้วยสื่อสารภายใน(Internal Communication) และการสื่อสารภายนอก (External Communication) เพื่อให้ความรู้ ข่าวสารที่เป็นประโยชน์ เป็นวิธีในการสร้างความตระหนักที่ได้ผลดี  

### 4.5 เอกสารสารสนเทศ (Documented information)

เอกสารมีความจำเป็นในการทำงานร่วมกันเพื่อให้เกิดความชัดเจนแก่ผู้ปฏิบัติและผู้ตรวจสอบ (Auditor) เอกสารในระบบISO27001:2013 นั้นจะต้องผ่านการจัดทำโดยผู้ที่มีความรู้ มีผู้ทบทวน และอนุมัติก่อนจะนำไปใช้งาน  

## ข้อ 5 การดําเนินการ (Operation)

### 5.1 การวางแผนที่เกี่ยวข้องกับการดําเนินการและการควบคุม (Operational planning and control)

ข้อนี้กล่าวถึงการปฏิบัติตามแผนที่วางไว้ โดยลงมือปฏิบัติตามแผนจัดการความเสี่ยง  
  

### 5.2 การประเมินความเสี่ยงด้านความมั่นคงปลอดภัยสารสนเทศ (Information security risk assessment)

ประเมินความเสี่ยงต้องทำเป็นระยะ ไม่ใช่ทำครั้งเดียวจบ เพราะเมื่อเวลาผ่านไปก็จะมีความเสี่ยงใหม่เกิดขึ้นมา ไม่ว่าจะเป็นความเสี่ยงจากเทคโนโลยีใหม่ๆ หรือสภาพแวดล้อม สังคมและการเมือง  

### 5.3 การจัดการกับความเสี่ยงด้านความมั่นคงปลอดภัยสารสนเทศ (Information security risk treatment)

Information Security Risk Treatment เป็นเครื่องมือการจัดการความเสี่ยงที่จัดทำขึ้นภายหลังการประเมินความเสี่ยงของทรัพย์สินสารสนเทศ โดยกำหนดรายละเอียด ขั้นตอนวิธีการต่างๆ เพื่อนำไปปฏิบัติให้ได้ผลลัพธ์ตามที่กำหนดไว้  

## ข้อ 6 การประเมินประสิทธิภาพและประสิทธิผล (Performance evaluation)

### 6.1 การเฝ้าระวัง การวัดผล การวิเคราะห์ และการประเมิน (Monitoring, measurement, analysis and evaluation)

เรื่องสำคัญที่พลาดไม่ได้คือ การเฝ้าระวัง (Monitor) การวัด(measure) การวิเคราะห์( analyze) และการประเมิน(evaluate) performance ของระบบ ทำให้รู้ได้ว่าผลลัพธ์เป็นไปตามที่วางแผนหรือไม่อย่างไร  

### 6.2 การตรวจประเมินภายใน (Internal audit)

การตรวจประเมินภายใน (Internal Audit) เป็นเครื่องมือสำคัญที่ทำให้รู้ว่าระบบที่เราจัดทำขึ้นมานั้น มีความสมบูรณ์จัดทำครบถ้วนตามข้อกำหนด มีการนำไปปฏิบัติหรือไม่ และได้ผลลัพธ์เป็นอย่างไร ตรวจสอบความเข้าใจ การปฏิบัติและเอกสารบันทึกที่เกี่ยวข้อง  

### 6.3 การทบทวนของผู้บริหาร (Management review)

Management Review เป็นการประชุมเพื่อรายงานผลของการจัดทำระบบ ISO27001:2013 Information Security Management (ISMS) ต่อผู้บริหารระดับสูง (Top Management) โดยรายงานถึงการเปลี่ยนแปลงภายในและภายนอกที่มีผลกระทบต่อระบบฯ ผลการประเมินความเสี่ยงและการจัดการความเสี่ยง ผลการเฝ้าระวังด้านInformation Security ผลการตรวจประเมินภายใน(Internal Audit) ข้อบกพร่องจากการตรวจประเมินภายใน เป็นต้น  

## ข้อ 7 การปรับปรุง (Improvement)

### 7.1 ความไม่สอดคล้องและการดําเนินการแก้ไข (Nonconformity and corrective action)

การระบุความไม่สอดคล้อง(Nonconformity) และแก้ไขความไม่สอดคล้อง (corrective action) อย่างเป็นระบบ มีผู้รับผิดชอบและมีบันทึกที่เป็นลายลักษณ์อักษรเกี่ยวกับความไม่สอดคล้องและแนวทางการแก้ไข  

### 7.2 การปรับปรุงอย่างต่อเนื่อง (Continual improvement)

ข้อกำหนดระบุให้องค์กรปรับปรุงระบบให้มีความเหมาะสม เพียงพอ และมีการปรับปรุงอย่างต่อเนื่อง

> Reference : http://www.club27001.com/2014/02/27001-2013-requirement-overview-part1.html