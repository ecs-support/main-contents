---
title: หลักเกณฑ์และวิธีการในการจัดทำและเก็บรักษาบันทึกรายการของกิจกรรมการประมวลผลข้อมูลส่วนบุคคลสำหรับผู้ประมวลผลข้อมูลส่วนบุคคล พ.ศ. 2565
subtitle: ประกาศคณะกรรมการคุ้มครองข้อมูลส่วนบุคคล เรื่อง หลักเกณฑ์และวิธีการในการจัดทำและเก็บรักษาบันทึกรายการของกิจกรรมการประมวลผลข้อมูลส่วนบุคคลสำหรับผู้ประมวลผลข้อมูลส่วนบุคคล พ.ศ. 2565
summary: ประกาศคณะกรรมการคุ้มครองข้อมูลส่วนบุคคล เรื่อง หลักเกณฑ์และวิธีการในการจัดทำและเก็บรักษาบันทึกรายการของกิจกรรมการประมวลผลข้อมูลส่วนบุคคลสำหรับผู้ประมวลผลข้อมูลส่วนบุคคล พ.ศ. 2565
authors:
  - admin
tags: ["คุ้มครองข้อมูลส่วนบุคคล"]
categories: ["ISO-27001","ประกาศ"]
date: "2022-06-20"
lastMod:  "2022-06-20"
publishDate:  "2022-06-20"
featured: false
draft:  false
type: documents

image:
  placement:
  caption:
  focal_point: ""
  preview_only: true
---

**ประกาศกระทรวงดิจิทัลเพื่อเศรษฐกิจและสังคม** เรื่อง *หลักเกณฑ์และวิธีการในการจัดทำและเก็บรักษาบันทึกรายการของกิจกรรมการประมวลผลข้อมูลส่วนบุคคลสำหรับผู้ประมวลผลข้อมูลส่วนบุคคล พ.ศ. 2565*

เพื่อให้ผู้ประมวลผลข้อมูลส่วนบุคคล มีแนวปฏิบัติที่ชัดเจนในการดำเนินการตาม PDPA โดยมีการให้เวลาผู้ประกอบการ 180 วันในการเตรียมตัว มีรายละเอียดที่สำคัญดังนี้

**ข้อ 2** ประกาศนี้ให้ใช้บังคับเมื่อ*พ้นกำหนดหนึ่งร้อยแปดสิบวัน*นับแต่วันประกาศในราชกิจจานุเบกษาเป็นต้นไป

**ข้อ 3** ผู้ประมวลผลข้อมูลส่วนบุคคลต้องจัดทำและเก็บรักษาบันทึกรายการของกิจกรรม การประมวลผลข้อมูลส่วนบุคคล ของแต่ละประเภทกิจกรรมไว้ โดยมีรายละเอียด*อย่างน้อย*ดังต่อไปนี้ 
1.	ชื่อและข้อมูลเกี่ยวกับผู้ประมวลผลข้อมูลส่วนบุคคล และตัวแทนของผู้ประมวลผลข้อมูล ส่วนบุคคลในกรณีที่มีการแต่งตั้งตัวแทน
2.	ชื่อและข้อมูลเกี่ยวกับผู้ควบคุมข้อมูลส่วนบุคคลที่ผู้ประมวลผลข้อมูลส่วนบุคคลดำเนินการ ในกรณีที่มีการแต่งตั้งตัวแทนตามคำสั่งหรือในนามของผู้ควบคุมข้อมูลส่วนบุคคลนั้น และตัวแทนของผู้ควบคุมข้อมูลส่วนบุคคล
3.	ชื่อและข้อมูลเกี่ยวกับเจ้าหน้าที่คุ้มครองข้อมูลส่วนบุคคล รวมถึงสถานที่ติดต่อและวิธีการ ติดต่อ ในกรณีที่ผู้ประมวลผลข้อมูลส่วนบุคคลจัดให้มีเจ้าหน้าที่คุ้มครองข้อมูลส่วนบุคคล
4.	ประเภทหรือลักษณะของการเก็บรวบรวม ใช้ หรือเปิดเผยข้อมูลส่วนบุคคล ที่ผู้ประมวลผลข้อมูลส่วนบุคคลดำเนินการตามคำสั่งหรือในนามของผู้ควบคุมข้อมูลส่วนบุคคล ซึ่งรวมถึงข้อมูลส่วนบุคคลและวัตถุประสงค์ของการเก็บรวบรวม ใช้ หรือเปิดเผยข้อมูลส่วนบุคคลตามที่ได้รับ มอบหมายจากผู้ควบคุมข้อมูลส่วนบุคคล
5.	ประเภทของบุคคลหรือหน่วยงานที่ได้รับข้อมูลส่วนบุคคล ในกรณีที่มีการส่งหรือ โอนข้อมูลส่วนบุคคลไปยังต่างประเทศ
6.	คำอธิบายเกี่ยวกับมาตรการรักษาความมั่นคงปลอดภัยตามมาตรา 40 วรรคหนึ่ง (2) ผู้ประมวลผลข้อมูลส่วนบุคคลต้องจัดทำและเก็บรักษาบันทึกรายการของกิจกรรม การประมวลผลข้อมูลส่วนบุคคลตามวรรคหนึ่งเป็นลายลักษณ์อักษร โดยจะจัดทำเป็นหนังสือหรือในรูปแบบอิเล็กทรอนิกส์ก็ได้ ทั้งนี้ บันทึกรายการของกิจกรรมการประมวลผลข้อมูลส่วนบุคคลดังกล่าว จะต้องเข้าถึงได้ง่าย และสามารถแสดงให้สำนักงานคณะกรรมการคุ้มครองข้อมูลส่วนบุคคล ผู้ควบคุม ข้อมูลส่วนบุคคล หรือบุคคลที่สำนักงานคณะกรรมการคุ้มครองข้อมูลส่วนบุคคลหรือผู้ควบคุมข้อมูลส่วนบุคคลมอบหมายตรวจสอบได้อย่างรวดเร็วเมื่อมีการร้องขอ

**ข้อ 4** ให้ประธานกรรมการคุ้มครองข้อมูลส่วนบุคคลเป็นผู้รักษาการตามประกาศนี้




{{< row_space >}}

{{< gdocs src="./docs.pdf" >}}

{{< row_space >}}

 

{{< button href="./docs.pdf" >}}ดาวน์โหลดประกาศ{{< /button >}}

- [กลับเมนูหลัก](../../section/)

> ที่มา : [ราชกิจจานุเบกษา](https://www.ratchakitcha.soc.go.th/DATA/PDF/2565/E/140/T_0028.PDF)