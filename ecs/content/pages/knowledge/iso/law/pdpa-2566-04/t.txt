---
title: หลักเกณฑ์การให้ความคุ้มครองข้อมูลส่วนบุคคลที่ส่งหรือโอนไปยังต่างประเทศตามมาตรา 29 แห่งพระราชบัญญัติคุ้มครองข้อมูลส่วนบุคคล พ.ศ. 2562 พ.ศ. 2566
subtitle: 	ประกาศคณะกรรมการคุ้มครองข้อมูลส่วนบุคคล เรื่อง หลักเกณฑ์การให้ความคุ้มครองข้อมูลส่วนบุคคลที่ส่งหรือโอนไปยังต่างประเทศตามมาตรา 29 แห่งพระราชบัญญัติคุ้มครองข้อมูลส่วนบุคคล พ.ศ. 2562 พ.ศ. 2566
summary: 	ประกาศคณะกรรมการคุ้มครองข้อมูลส่วนบุคคล เรื่อง หลักเกณฑ์การให้ความคุ้มครองข้อมูลส่วนบุคคลที่ส่งหรือโอนไปยังต่างประเทศตามมาตรา 29 แห่งพระราชบัญญัติคุ้มครองข้อมูลส่วนบุคคล พ.ศ. 2562 พ.ศ. 2566
authors:
  - admin
tags: ["คุ้มครองข้อมูลส่วนบุคคล"]
categories: ["ISO-27001","ประกาศ"]
date: "2023-12-25"
lastMod: "2023-12-25"
publishDate: "2023-12-25"
featured: false
draft:  false
type: documents

image:
  placement:
  caption:
  focal_point: ""
  preview_only: true
---

![](info-13.jpg)

{{<hint success>}}
ในโลกที่ข้อมูลเป็นสินทรัพย์สำคัญขององค์กร หลักการสำคัญด้านการคุ้มครองข้อมูลส่วนบุคคลประการหนึ่งที่ประเทศต่าง ๆ กำหนดขึ้นเพื่อคุ้มครองสิทธิในความเป็นส่วนตัวของเจ้าของข้อมูลส่วนบุคคล

{{< /hint>}}

ได้แก่การกำหนดมาตรฐานและวิธีการส่งหรือโอนข้อมูลส่วนบุคคลไปยังต่างประเทศ เพื่อเป็นหลักประกันว่าข้อมูลส่วนบุคคลจะได้รับการคุ้มครองในประเทศผู้รับโอนข้อมูลด้วยมาตรฐานที่เหมาะสมตามที่ประเทศผู้ส่งออกข้อมูลกำหนด พระราชบัญญัติคุ้มครองข้อมูลส่วนบุคคล พ.ศ. 2562 กำหนดหน้าที่และมาตรการเกี่ยวกับการส่งหรือโอนข้อมูลส่วนบุคคลไปยังต่างประเทศไว้ในมาตรา 28 และมาตรา 29 และมีการกำหนดรายละเอียดเพิ่มเติมตามประกาศของคณะกรรมการคุ้มครองข้อมูลส่วนบุคคล (“คณะกรรมการ”) จำนวน 2 ฉบับ โดยได้ประกาศในราชกิจจานุเบกษาเมื่อวันที่ 25 ธันวาคม 2566 และจะใช้บังคับในวันที่ 24 มีนาคม 2567 เป็นต้นไป ได้แก่

 

1. ประกาศคณะกรรมการคุ้มครองข้อมูลส่วนบุคคล เรื่อง หลักเกณฑ์การให้ความคุ้มครองข้อมูลส่วนบุคคลที่ส่งหรือโอนไปยังต่างประเทศ ตามมาตรา 28 แห่งพระราชบัญญัติคุ้มครองข้อมูลส่วนบุคคล พ.ศ. 2562 พ.ศ. 2566 (“ประกาศคณะกรรมการตามมาตรา 28”) และ

2. ประกาศคณะกรรมการคุ้มครองข้อมูลส่วนบุคคล เรื่อง หลักเกณฑ์การให้ความคุ้มครองข้อมูลส่วนบุคคลที่ส่งหรือโอนไปยังต่างประเทศ ตามมาตรา 29 แห่งพระราชบัญญัติคุ้มครองข้อมูลส่วนบุคคลพ.ศ. 2562 พ.ศ. 2566 (“ประกาศคณะกรรมการตามมาตรา 29”)

ทั้งนี้ ประกาศคณะกรรมการทั้ง 2 ฉบับ ได้กำหนดนิยามคำว่า “ส่งหรือโอนข้อมูลส่วนบุคคล” ให้ชัดเจนยิ่งขึ้น โดยไม่รวมถึงการส่งและรับข้อมูลส่วนบุคคลในลักษณะที่เป็นเพียงสื่อกลาง (intermediary) ในการส่งผ่านข้อมูล (data transit) ระหว่างระบบคอมพิวเตอร์หรือระบบเครือข่ายหรือการเก็บพักข้อมูล (data storage) ที่ไม่มีบุคคลภายนอกเข้าถึงข้อมูลส่วนบุคคลได้ นอกจากผู้ควบคุมข้อมูลส่วนบุคคล หรือผู้ประมวลผลข้อมูลส่วนบุคคลที่เป็นผู้ส่งข้อมูลนั้น เช่น การส่งข้อมูลผ่านระบบเครือข่ายในต่างประเทศ หรือการส่งข้อมูลผ่านระบบของผู้ให้บริการระบบคลาวด์ (cloud computing service provider) ที่ไม่มีบุคคลใดนอกจากผู้ควบคุมข้อมูลส่วนบุคคลหรือผู้ประมวลผลข้อมูลส่วนบุคคลที่เป็นผู้ส่งข้อมูล ที่สามารถเข้าถึงข้อมูลส่วนบุคคลได้ เนื่องจากมีมาตรการทางเทคนิคหรือเงื่อนไขทางกฎหมายรองรับ


![](info-14.jpg)

## หลักเกณฑ์การวินิจฉัยปัญหาเกี่ยวกับมาตรฐานการคุ้มครองข้อมูลส่วนบุคคลที่เพียงพอ มีดังนี้

1. ผู้ที่จะเสนอปัญหาเกี่ยวกับมาตรฐานการคุ้มครองข้อมูลส่วนบุคคลที่เพียงพอให้คณะกรรมการวินิจฉัย อาจเป็นผู้ควบคุมข้อมูลส่วนบุคคล หรือสำนักงานคณะกรรมการคุ้มครองข้อมูลส่วนบุคคล (“สำนักงาน”) เป็นผู้เสนอเองก็ได้

 2. ในการวินิจฉัยปัญหาเกี่ยวกับมาตรฐานการคุ้มครองข้อมูลส่วนบุคคลที่เพียงพอ คณะกรรมการอาจพิจารณาวินิจฉัยเป็นรายกรณี หรือพิจารณากำหนดรายชื่อประเทศปลายทางหรือองค์การระหว่างประเทศที่รับข้อมูลส่วนบุคคล ซึ่งถือว่ามีมาตรฐานการคุ้มครองข้อมูลส่วนบุคคลที่เพียงพอก็ได้ 

4. สำนักงานอาจขอให้คณะกรรมการทบทวนคำวินิจฉัยได้ เมื่อมีหลักฐานใหม่ทำให้เชื่อได้ว่าประเทศปลายทาง หรือองค์การระหว่างประเทศที่รับข้อมูลส่วนบุคคลมีการพัฒนาจนมีมาตรฐานการคุ้มครองข้อมูลส่วนบุคคลที่เพียงพอ หรือกรณีอื่นที่เห็นสมควร

 5. ในการดำเนินการเพื่อเสนอเรื่องให้คณะกรรมการวินิจฉัย ให้สำนักงานจัดทำเป็นรายงานมาตรฐาน การคุ้มครองข้อมูลส่วนบุคคลของประเทศปลายทางหรือองค์การระหว่างประเทศ โดยสำนักงานอาจจัดทำเองหรือเสนอรายงานของหน่วยงานอื่นก็ได้

ประกาศคณะกรรมการตามมาตรา 29 ได้กำหนดหลักเกณฑ์การให้ความคุ้มครองข้อมูลส่วนบุคคลที่ส่งหรือโอนไปยังต่างประเทศ ในเรื่องดังต่อไปนี้

1. กำหนดนิยาม “เครือกิจการหรือเครือธุรกิจเดียวกัน” หมายถึง กิจการที่ผู้ประกอบกิจการ มีอำนาจควบคุมหรือบริหารจัดการเหนือกิจการอื่น หรือกิจการที่ถูกควบคุมโดยผู้ประกอบกิจการที่มีอำนาจเหนือกิจการอื่น ในรูปแบบบริษัทใหญ่ บริษัทย่อย หรือบริษัทร่วม รวมทั้งบุคคลธรรมดาหรือนิติบุคคลที่มี ความเกี่ยวข้องกันทางกฎหมายหรือเกี่ยวข้องกันเนื่องจากประกอบกิจการหรือธุรกิจร่วมกัน โดยใช้หลักเกณฑ์การพิจารณาตามกฎหมายที่เกี่ยวข้องและมาตรฐานทางบัญชีอันเป็นที่ยอมรับโดยทั่วไป

2. กำหนดวิธีการเสนอ “นโยบายในการคุ้มครองข้อมูลส่วนบุคคลในเครือกิจการหรือเครือธุรกิจเดียวกัน” หรือ “Binding Corporate Rules” (BCRs)  ให้สำนักงานตรวจสอบและรับรอง และกำหนดให้สำนักงานตรวจสอบและรับรองนโยบายการคุ้มครองข้อมูลส่วนบุคคล ที่มีเนื้อหาสาระดังต่อไปนี้

 

 1.   มีข้อกำหนดที่มีผลและสภาพบังคับในทางกฎหมาย กับนิติบุคคลหรือบุคคลธรรมดาในเครือกิจการหรือเครือธุรกิจเดียวกัน ตลอดจนผู้ประมวลผลข้อมูลส่วนบุคคลที่เกี่ยวข้อง ผู้ส่งหรือโอนข้อมูล และผู้รับข้อมูลที่อยู่ในเครือกิจการหรือเครือธุรกิจเดียวกันของผู้ควบคุมข้อมูลส่วนบุคคลหรือผู้ประมวลผลข้อมูลส่วนบุคคลที่เสนอนโยบายให้สำนักงานตรวจสอบและรับรอง

1. มีข้อกำหนดที่รับรองการคุ้มครองข้อมูลส่วนบุคคล สิทธิของเจ้าของข้อมูลส่วนบุคคล และการร้องเรียน สำหรับข้อมูลส่วนบุคคลที่ถูกส่งหรือโอนไปยังต่างประเทศ

1. มีมาตรการในการคุ้มครองข้อมูลส่วนบุคคลและมาตรการรักษาความมั่นคงปลอดภัยที่สอดคล้องกับกฎหมายว่าด้วยการคุ้มครองข้อมูลส่วนบุคคล โดยมาตรการรักษาความมั่นคงปลอดภัยจะต้องเป็นไปตามมาตรฐานขั้นต่ำตามที่กฎหมายกำหนดด้วย

นอกจากเรื่องการขอรับรอง BCRs แล้ว ประกาศคณะกรรมการตามมาตรา 29 ยังได้กำหนดมาตรการคุ้มครองที่เหมาะสม (Appropriate Safeguards) อื่น ๆ เพื่อการส่งหรือโอนข้อมูลส่วนบุคคลไว้อีกด้วย อาทิ ข้อสัญญาที่เป็นไปตามข้อสัญญาในการส่งหรือโอนข้อมูลส่วนบุคคลที่เป็นที่ยอมรับ (Standard Contractual Clauses: SCCs) และการรับรอง (Certification) เกี่ยวกับการเก็บรวบรวม ใช้ และเปิดเผยข้อมูลส่วนบุคคล เป็นต้น

ซึ่งการมีผลใช้บังคับของประกาศทั้งสองฉบับดังกล่าวจะช่วยส่งเสริมความเชื่อมั่นด้านการคุ้มครองข้อมูลส่วนบุคคลของประเทศ ความเชื่อมั่นต่อระบบเศรษฐกิจดิจิทัล และเพื่อให้ประเทศไทยมีมาตรฐานด้านการคุ้มครองข้อมูลส่วนบุคคลเทียบเท่ามาตรฐานสากล.



{{< row_space >}}

{{< gdocs src="./docs.pdf" >}}

{{< row_space >}}

 

{{< button href="./docs.pdf" >}}ดาวน์โหลดประกาศ{{< /button >}}

- [กลับเมนูหลัก](../../section/)


> ที่มา : 
> - [กรุงเทพธุรกิจ](https://www.bangkokbiznews.com/news/news-update/1115730)
> - [คณะกรรมการคุ้มครองข้อมูลส่วนบุคคล](https://www.pdpc.or.th/2507/)

