---
linktitle: การส่งเสริมการลงทุน (BOI)
title: การส่งเสริมการลงทุน (BOI)
date: "2020-05-19T00:00:00Z"
lastmod: "2020-05-19T00:00:00Z"
draft: false  # Is this a draft? true/false
toc: false # Show table of contents? true/false
type: series  # Do not modify.
tags: ["BOI"]
categories: ["สิทธิประโยชน์ทางภาษี"]

menu:
  tax-inc:
      parent: สิทธิประโยชน์ทางภาษี
      weight: 7
weight: 7
---

![](../img/boi.png)

{{< toc >}}

**การส่งเสริมการลงทุน** เป็นมาตรการหนึ่งในการดึงดูดนักลงทุนจากต่างประเทศ ให้เข้ามาลงทุนในกิจการที่รัฐ ให้ความสำคัญ โดยมีหน่วยงานหลักที่ดูแลรับผิดชอบ คือ สำนักงานคณะกรรมการส่งเสริมการลงทุน (Office of the Board Of Investment : BOI) สิทธิและประโยชน์ทางภาษีอากรที่ผู้ได้รับการส่งเสริม การลงทุนได้รับเป็นไปตามที่บัญญัติไว้ในพระราชบัญญัติการส่งเสริมการลงทุน พ.ศ. 2520 ผู้ประกอบการที่ประสงค์จะขอรับสิทธิและประโยชน์ต้องยื่นคำขอรับการส่งเสริมและต้องปฏิบัติตามหลักเกณฑ์ วิธีการ ตามที่สำนักงานคณะกรรมการส่งเสริมการลงทุนกำหนด

## การขอรับการส่งเสริมการลงทุน

-	ผู้ประกอบการที่ประสงค์ขอรับสิทธิและประโยชน์ต้องยื่นคำขอรับการส่งเสริมการลงทุน และต้องปฏิบัติ ตามหลักเกณฑ์ วิธีการ ตามที่สำนักงานคณะกรรมการส่งเสริมการลงทุนกำหนด
-	กรณีที่คณะกรรมการพิจารณาเห็นสมควรให้การส่งเสริมแก่ผู้ขอรับการส่งเสริมรายใด สำนักงานจะออกบัตรส่งเสริมการลงทุนให้
-	เมื่อสำนักงานส่งเสริมการลงทุนอนุมัติให้เครื่องจักร วัตถุดิบและวัสดุจำเป็น ได้รับสิทธิประโยชน์ทางภาษีอากร สำนักงานส่งเสริมการลงทุนจะออกหนังสืออนุมัติสั่งปล่อยและส่งข้อมูลการอนุมัติเข้าสู่ระบบคอมพิวเตอร์ของ กรมศุลกากรผ่านระบบ National Single Window (NSW) ในแต่ละบัญชีราคาสินค้า ซึ่งผู้ได้รับการส่งเสริม ต้องนำเครื่องจักร วัตถุดิบ และวัสดุจำเป็น เข้ามาตามช่วงระยะเวลาที่สำนักงานส่งเสริมการลงทุนกำหนด

## สิทธิประโยชน์ทางภาษีอากรที่เกี่ยวข้องกับกรมศุลกากร

-	ยกเว้น/ลดหย่อนอากรขาเข้าสำหรับเครื่องจักรตามที่คณะกรรมการพิจารณาอนุมัติ
-	ลดหย่อนอากรขาเข้า สำหรับวัตถุดิบหรือวัสดุจำเป็นที่นำเข้ามาในราชอาณาจักรเพื่อใช้ผลิต ผสม หรือ ประกอบในกิจการที่ได้รับการส่งเสริม
-	ยกเว้นอากรขาเข้าสำหรับของที่น่าเข้ามาเพื่อใช้ในการวิจัยและพัฒนา 
-	ยกเว้นอากรขาเข้าวัตถุดิบหรือวัสดุจำเป็นสำหรับการผลิตเพื่อการส่งออก 
-	ยกเว้นอากรขาออกสำหรับผลิตภัณฑ์หรือผลิตผลที่ผู้ได้รับการส่งเสริมผลิตหรือประกอบ

 {{< hint success >}}
**สอบถามรายละเอียดเพิ่มเติมได้ที่** : ฝ่ายเอกสิทธิและส่งเสริมการลงทุน ส่วนบริการกลาง ของทุกสำนักงานศุลกากร
 {{< /hint  >}}

## คำจำกัดความ

- **สำนักงาน** หมายความว่า สำนักงานคณะกรรมการส่งเสริมการลงทุน
- **ผู้ได้รับการส่งเสริม** หมายความว่า ผู้ได้รับบัตรส่งเสริมตาม พ.ร.บ.ส่งเสริมการลงทุน พ.ศ. 2520 ซึ่งรายชื่อผู้ได้รับการส่งเสริมสามารถค้นหาได้จาก www.boi.go.th
- **เครื่องจักร** หมายความว่า เครื่องจักรที่จำเป็นต้องใช้ในกิจการที่ได้รับการส่งเสริมและเครื่องจักรที่จำเป็นต้องใช้ในการก่อสร้างโรงงาน ซึ่งรวมถึงส่วนประกอบ อุปกรณ์ เครื่องมือ เครื่องใช้และโครงโรงงานสำเร็จรูป ที่นำมาติดตั้งเป็นโรงงาน
- **วัตถุดิบ (Material)** หมายความว่า ของที่ใช้ในการผลิต หรือ ผสม หรือ ประกอบเป็นผลิตภัณฑ์ ซึ่งบางครั้งอาจไม่คงสภาพเดิม เมื่อผ่านกระบวนการแล้ว ทั้งนี้ให้หมายรวมถึงของที่ ใช้บรรจุผลิตภัณฑ์ด้วย
- **วัสดุจำเป็น (Essential Material)** หมายความว่า ของซึ่งจำเป็นต้องใช้และเมื่อใช้แล้วสิ้นเปลืองในการผลิต หรือ ผสม หรือ ประกอบเป็นผลิตภัณฑ์ หรือ ผลิตผล เพื่อให้ได้ประสิทธิภาพ คุณภาพ และมาตรฐาน ช่วยลดการสูญเสีย และเพิ่มผลผลิตสำหรับผลิตภัณฑ์หรือผลิตผลดังกล่าว  
- **หนังสืออนุมัติสั่งปล่อย** หมายความว่า หนังสือที่สำนักงานอนุมัติให้เครื่องจักร วัตถุดิบและวัสดุจำเป็น ได้ร้บสิทธิประโยชน์ทางภาษีอากรโดยการลดหย่อน หรือ ยกเว้นอากรขาเข้า และผู้ได้รับการส่งเสริมต้องนำเครื่องจักร วัตถุดิบ และวัสดุจำเป็น เข้ามาตามช่วงระยะเวลาที่สำนักงานกำหนดไว้ในหนังสือโดยมี 2 รูปแบบ คือ

1. หนังสืออนุมัติสั่งปล่อยรายบัญชีราคาสินค้า (รายอินวอยซ์) คือบัญชีรายการและปริมาณเครื่องจักร/วัตถุดิบ และวัสดุจำเป็น ตามที่ปรากฏในแต่ละบัญชีราคาสินค้า

2. หนังสืออนุมัติสั่งปล่อยรายงวด 6 เดือน (Maximum Stock) คือบัญชีรายการวัตถุดิบ และวัสดุจำเป็นจำนวนสูงสุด ที่อนุมัติให้นำเข้า เพื่อใช้ในการผลิตส่งออกโดยได้รับยกเว้นอากรขาเข้า รายงวด 6 เดือน พร้อมประเภทพิกัดศุลกากรกำกับรายชื่อวัตถุดิบ และวัสดุจำป็นแต่ละรายการ
หนังสืออนุมัติสั่งปล่อย ให้หมายความรวมถึง หนังสือที่สำนักงานแจ้ง ให้กรมศุลกากรส่งมอบของให้แก่ผู้ได้รับการส่งเสริม โดยขอผ่อนผันให้ใช้หนังสือธนาคารพาณิชย์ ในราชอาณาจักรค้ำประกันค่าภาษีอากรแทนการชำระอากรขาเข้า และภาษีมูลค่าเพิ่ม
หนังสืออนุมัติสั่งปล่อย สามารถใช้เป็นหนังสือค้ำประกัน และถอนประกันภาษีมูลค่าเพิ่มได้โดยปฏิบัติตามหลักเกณฑ์ วิธีการและเงื่อนไข ตามประกาศอธิบดีกรมสรรพากรเกี่ยวกับภาษีมูลค่าเพิ่ม (ฉบับที่ 20) เรื่องกำหนดหลักเกณฑ์ วิธีการและเงื่อนไขการวางประกันและถอนประกันภาษีมูลค่าเพิ่ม ตามมาตรา 83 /8 แห่งประมวลรัษฎากร ลงวันที่ 27 ธันวาคม พ.ศ. 2534 โดยสำนักงานจะแจ้ง การอนุมัติเป็นข้อความให้ใช้หนังสืออนุมัติสั่งปล่อย เป็นหนังสือค้ำประกัน และถอนประกันค่าภาษีมูลค่าเพิ่ม

## พิธีการศุลกากรสำหรับของนำเข้า

พิธีการศุลกากรสำหรับของนำเข้าที่ได้รับการส่งเสริมการลงทุน  
1. ของที่นำเข้ามาในราชอาณาจักรโดยใช้สิทธิประโยชน์ตามกฎหมายส่งเสริมการลงทุน ให้ดำเนินการโดยวิธีการทางอิเล็กทรอนิกส์ ณ ท่าหรือที่ ที่นำของเข้า ตามที่ระบุไว้ในบัญชีราคาสินค้า ว่ามีชื่อส่งของถีง รวมทั้งของที่ระบุไว้ในหนังสืออนุมัตสั่่งปล่อยรายงวด 6 เดือน ซึ่งนำเข้ามาทางท่า หรือที่ที่นำของเข้า ที่ไม่ได้ระบุไว้ในหนังสืออนุมัติสั่งปล่อยรายงวด 6 เดือน ให้ดำเนินการโดยวิธีการทางอิเล็กทรอนิกส์ โดยไม่ต้องยื่นคำร้องใดๆ ผู้ได้รับการส่งเสริม หรือตัวแทนจัดทำข้อมูลใบขนสินค้าขาเข้า เพื่อนำของเข้ามาในราชอาณาจักร ตามมาตรฐานที่ศุลกากรกาหนด และส่งข้อมูลทางอิเล็กทรอนิกส์เข้าสู่ระบบศุลกากรอิเล็กทรอนิกส์ ในช่องข้อมูลที่เกี่ยวข้องกับการใช้สิทธิประโยชน์ให้บันทึกข้อมูล ดังนี้  
{{< hint warning >}}
  1.  ในส่วน **Import Declaration Detail**  
	  - ใน**ช่อง BOI** มีค่าเท่ากับ *Y*
  2. ในส่วน **Import Declaration Detail (Permit)**    
	  - ใน**ช่อง เลขที่ใบอนุญาต** *ให้ระบุเลขที่หนังสืออนุมัติสั่งปล่อย* เช่น อก 123567  
	  - ใน**ช่อง วันที่ออกใบอนุญาต** *ให้ระบุวันที่ออกหนังสืออนุมัติสั่งปล่อย*   
{{< /hint>}}
2. การชำระค่าภาษี หรือการวางประกันค่าภาษีอากร กรณีเป็นของที่ได้รับอนุมัติให้ลดหย่อนอากรขาเข้า หรือเป็นของที่ต้องชำระภาษีมูลค่าเพิ่มหรือเป็นของที่สำนักงานขอผ่อนผันให้ใช้หนังสือค้ำประกันของธนาคารพาณิชย์แทนการชำระอากรขาเข้าและภาษีมูลค่าเพิ่ม ให้ดำเนินการชำระค่าภาษีอากร หรือยื่นหนังสือค้ำประกันที่หน่วยบัญชีอากร ของสำนักงานศุลกากร หรือด่านศุลกากร  
3. การตรวจปล่อยสินค้าและการรับมอบของไปจากอารักขาศุลกากร ผู้นำเข้านำใบขนสินค้าขาเข้า ที่ยกเว้นอากร หรือได้ชำระค่าภาษีอากร หรือวางประกันแล้ว พร้อมเอกสารอื่นๆ ทั้งหมดไปขอรับสินค้า ณ ฝ่ายบริการศุลกากร เพื่อจะทำการตรวจปล่อยสินค้า เช่นเดียวกันกับการตรวจปล่อยสินค้าขาเข้าตามปกติ  
4. ผู้นำเข้ายื่นหนังสืออนุมัติสั่งปล่อยในรูปแบบเอกสาร ให้เจ้าหน้าที่ศุลกากร ฝ่ายบริการศุลกากร เพื่อดำเนินการต่อไป  

{{< hint danger >}}
**ข้อควรทราบ** สำหรับการสำแดงรายการในใบขนสินค้าขาเข้า  
{{< /hint>}}

1. กรณีของที่นำเข้าเป็น**วัสดุจำเป็น (Essential)** ต้องชำระภาษีมูลค่าเพิ่ม แม้ว่าหนังสืออนุมัติสั่งปล่อยจะระบุ **ถอนประกันภาษีมูลค่าเพิ่ม** ก็ตาม  
  - หนังสือสำนักงานจะระบุหมายเหตุ **งวดนี้เป็นรายการวัสดุจำเป็นทั้งหมด** หรือ
  - มีตัวอักษร **E** (Essential) หน้ารายการสินค้า ในเอกสารแนบหนังสืออนุมัติสั่งปล่อย  

2. สิทธิประโยชน์ทางภาษีอากรตามกฎหมายว่าด้วยการส่งเสริมการลงทุนได้เฉพาะ อากรขาเข้าและหรือถอนประกันภาษีมูลค่าเพิ่มเท่านั้น ดังนั้นของใดที่ต้องชำระภาษีสรรพสามิตและภาษีเพื่อมหาดไทย เช่น แบตเตอรี่ ต้องชำระภาษีสรรพสามิตและภาษีเพื่อมหาดไทย เว้นแต่สินค้าที่ได้รับการยกเว้น ภาษีสรรพสามิตตามมาตรา 103 แห่ง พ.ร.บ. ภาษีสรรพสามิต พ.ศ.2527 และการคำนวณภาษีสรรพสามิต ให้เป็นไปตามมาตรา 8 (3) วรรค 2 แห่ง พ.ร.บ.ภาษีสรรพสามิต พ.ศ. 2527  
3. กรณีที่ได้รับอนุมัติให้ยกเว้นหรือลดหย่อนอากรขาเข้า ในการคำนวณภาษีมูลค่าเพิ่ม ต้องนำอากรขาเข้าที่ได้รับยกเว้น หรือลดหย่อน ภาษีสรรพสามิตและภาษีอื่น (ถ้ามี) มารวมเป็นมูลค่าของฐานภาษีมูลค่าเพิ่มด้วย ตามาตรา 79/2 แห่งประมวลรัษฎากร   
   
## พิธีการศุลกากรสาหรับการส่งของ

**พิธีการศุลกากรสาหรับการส่งของที่ได้รับการส่งเสริมการลงทุนออกไปนอกราชอาณาจักร** 

1. การจัดทำข้อมูลใบขนสินค้าขาออก และการยื่นใบขนสินค้าขาออก ผู้ได้รับการส่งเสริมหรือตัวแทนจัดทำข้อมูลใบขนสินค้าขาออกเพื่อส่งของออกไปนอกราชอาณาจักร และส่งข้อมูลทางอิเล็กทรอนิกส์เข้าสู่ระบบศุลกากรอิเล็กทรอนิกส์ โดยปฏิบัตพิธีการศุลกากร ณ ท่า หรือที่ที่ส่งของออก

**การระบุค่าในช่องข้อมูลที่เกี่ยวข้องกับการใช้สิทธิประโยชน์ส่งเสริมการลงทุน**  
  {{< hint success >}}
  - **ในช่อง BOI** มีค่าเท่ากับ **Y** (ในส่วน Import Declaration Detail)  
  - BOI LICENSE NUMBER = *เลขที่บัตรส่งเสริมการลงทุน BOI* 
  - Privilege Code = 003  
  - Export Tariff = 9 part 3  
  - Tariff Code = *บันทึกพิกัดศุลกากรให้ตรงกับชนิดของของที่ส่งออก*  
{{< /hint>}}

2. การตรวจปล่อยสินค้า ใบกำกับการขนย้ายสินค้า และการดำเนินการในกระบวนการศุลกากรในการส่งออก ให้ปฏิบัติพิธีการศุลกากร ณ ท่าหรือที่ที่ส่งของออก โดยปฏิบัติ เช่นเดียวกับการส่งออกสินค้าปกติ

## ระบบตัดบัญชีวัตถุดิบ

**ระบบตัดบัญชีวัตถุดิบแบบไร้เอกสาร**

สำนักงานคณะกรรมการส่งเสริมการลงทุน (BOI) ได้กำหนดให้ใช้ **ระบบตัดบัญชีวัตถุดิบแบบไร้เอกสาร** สำหรับใบขนสินค้าขาออกที่ส่งออกตั้งแต่ *วันที่ 1 ตุลาคม 2561* เป็นต้นมา ซึ่งระบบดังกล่าวจะใช้ข้อมูลใบขนสินค้าขาออก ของกรมศุลกากร ในการยืนยันการส่งออกสินค้าไปนอกราชอาณาจักร เพื่อสามารถตัดบัญชีวัตถุดิบให้ผู้ประกอบการได้โดยอัตโนมัติ

## ข้อมูลหลักที่ใช้ในการตัดบัญชีวัตถุดิบ

![](https://github.com/ecs-support/knowledge-center/raw/master/img/BOI/boi-raw-material/boi-raw-material-01.jpg)

## กรณี Trading (Non BOI)
![](https://github.com/ecs-support/knowledge-center/raw/master/img/BOI/boi-raw-material/boi-raw-material-02.jpg)

## การตัดบัญชีวัตถุดิบโดยใช้ข้อมูลใบขนสินค้าขาออก

![](https://github.com/ecs-support/knowledge-center/raw/master/img/BOI/boi-raw-material/boi-raw-material-07.jpg)


**ที่มา**  : ประกาศสำนักงานคณะกรรมการส่งเสริมการลงทุนที่ ป. 9 / 2561 เรื่อง **วิธีปฏิบัติในการสั่งปล่อย ค้ำประกัน และตัดบัญชีวัตถุดิบ และวัสดุจำเป็น ด้วยระบบอิเล็กทรอนิกส์ (RMTS 2011)** [(ดาวน์โหลด)](https://github.com/ecs-support/knowledge-center/raw/master/data/BOI/por9_2561.pdf)

<br>

## การระบุชื่อผลิตภัณฑ์และชื่อรุ่น

![](https://github.com/ecs-support/knowledge-center/raw/master/img/BOI/boi-raw-material/boi-raw-material-03.jpg)

## ตัวอย่างการบันทึกข้อมุูลใบขนสินค้าขาออก

**ตัวอย่างที่ 1**

![](https://github.com/ecs-support/knowledge-center/raw/master/img/BOI/boi-raw-material/boi-raw-material-04.jpg)

**ตัวอย่างที่ 2**

![](https://github.com/ecs-support/knowledge-center/raw/master/img/BOI/boi-raw-material/boi-raw-material-05.jpg)

**ตัวอย่างที่ 3**

![](https://github.com/ecs-support/knowledge-center/raw/master/img/BOI/boi-raw-material/boi-raw-material-06.jpg)


**ข้อมูลอ้างอิง :**

 - ประกาศสำนักงานคณะกรรมการส่งเสริมการลงทุนที่ ป. 8 / 2561 เรื่อง **วิธีปฏิบัติในการใช้สิทธิและประโยชน์ยกเว้นอากรขาเข้า สำหรับวัตถุดิบและวัสดุจำเป็นเพื่อใช้ในการผลิตเพื่อการส่งออก** [(ดาวน์โหลด)](https://github.com/ecs-support/knowledge-center/raw/master/data/BOI/por8_2561.pdf)  
 - ประกาศสำนักงานคณะกรรมการส่งเสริมการลงทุนที่ ป. 9 / 2561 เรื่อง **วิธีปฏิบัติในการสั่งปล่อย ค้ำประกัน และตัดบัญชีวัตถุดิบ และวัสดุจำเป็น ด้วยระบบอิเล็กทรอนิกส์ (RMTS 2011)** [(ดาวน์โหลด)](https://github.com/ecs-support/knowledge-center/raw/master/data/BOI/por9_2561.pdf)  
 - เอกสารประกอบการสัมมนาระบบงาน **“ตัดบัญชีวัตถุดิบแบบไร้เอกสาร”** เมื่อวันที่ 8 สิงหาคม 2561 ณ โรงแรมมิราเคิล แกรนด์คอนเวนชั่น กรุงเทพฯ [(ดาวน์โหลด)](https://github.com/ecs-support/knowledge-center/raw/master/data/BOI/Presentation_Forum_8Aug2018.pdf) 


## สอบถามข้อมูลเพิ่มเติม

หากต้องการทราบรายละเอี่ยดเพิ่มเติม เกี่ยวกับหลักเกณฑ์การส่งเสริมการลงทุน โปรดติดต่อโดยตรงที่สำนักงานคณะกรรมการส่งเสริมการลงทุน หรือหากมีข้อสงสัยเกี่ยวกับพิธีการศุลกากรสาหรับของนำเข้าที่ได้รับการส่งเสริมการลงทุน โปรดติดต่อขอทราบรายละเอียดเพิ่มเติมได้ที่.  
 {{< hint success >}}
- ฝ่ายเอกสิทธิและส่งเสริมการลงทุน ส่วนบริการกลาง สำนักงานศุลกากรท่าเรือกรุงเทพ
โทร. 0-2667-7000 ต่อ 20-7641, 20-5525 หรือ 20-5536.  
- ฝ่ายเอกสิทธิและส่งเสริมการลงทุน ส่วนบริการกลาง สำนักงานศุลกากรตรวจสินค้าท่าอากาศยานสุวรรณภูมิ
โทร. 0-2134-1250, 0-2134-1251 หรือ 0-2134-1245.  
- ฝ่ายเอกสิทธิและส่งเสริมการลงทุน ส่วนบริการกลาง สำนักงานศุลกากรท่าเรือแหลมฉบัง
โทร. 0-2667-7000 ต่อ 25-7873, 25-7910, 25-7913 หรือ 25-7875.  
- หรือหากมีข้อเสนอแนะประการใดโปรดติดต่อ ฝ่ายเอกสิทธิและส่งเสริมการลงทุน ส่วนบริการกลาง สานักงานศุลกากรท่าเรือกรุงเทพ โทร. 0-2667-7641.  
 {{< /hint >}}

> วันที่ปรับปรุงล่าสุด : 21 กรกฎาคม 2560.  
> ที่มา : [กรมศุลกากร](http://www.customs.go.th/cont_strc_simple.php?ini_content=tax_incentive_160929_01&ini_menu=menu_tax_incentive&lang=th&root_left_menu=menu_tax_incentive&left_menu=menu_tax_incentive_160928_07) 