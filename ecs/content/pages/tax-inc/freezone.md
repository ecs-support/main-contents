---
linktitle: เขตปลอดอากร
# Page metadata.
title: เขตปลอดอากร (Freezone)
date: "2020-05-19T00:00:00Z"
lastmod: "2020-05-19T00:00:00Z"
draft: false # Is this a draft? true/false
toc: false # Show table of contents? true/false
type: series # Do not modify.
tags: ["เขตปลอดอากร"]
categories: ["สิทธิประโยชน์ทางภาษี"]

menu:
  tax-inc:
    parent: สิทธิประโยชน์ทางภาษี
    weight: 4
weight: 4
---

![](../img/freezone.png)

{{< toc >}}

**เขตปลอดอากร** คือ เขตพื้นที่ที่กำหนดไว้ เพื่อประโยชน์ทางอากรศุลกากรในการประกอบอุตสาหกรรม พาณิชยกรรม หรือกิจการอื่นที่เป็นประโยชน์แก่การเศรษฐกิจของประเทศ โดยผู้ที่ประสงค์จะจัดตั้งเขตปลอดอากรต้องได้รับใบอนุญาตจากอธิบดี

**ผู้ได้รับใบอนุญาตประกอบกิจการในเขตปลอดอากร** คือ ผู้ที่ได้รับอนุญาตจากอธิบดีให้ประกอบอุตสาหกรรม พาณิชยกรรม หรือกิจการอื่นใดที่เป็นประโยชน์แก่การเศรษฐกิจของประเทศในเขตปลอดอากร

## สิทธิประโยชน์

1.  ได้รับยกเว้นอากรขาเข้า สำหรับของที่นำเข้ามาในราชอาณาจักรเพื่อเข้าไปในเขตปลอดอากรในกรณี ดังนี้

    - เครื่องจักร อุปกรณ์ เครื่องมือเครื่องใช้ รวมทั้งส่วนประกอบแห่งของดังกล่าวที่จำเป็นต่อการประกอบกิจการ โดยให้รวมถึงของที่ใช้ในการสร้าง ประกอบหรือติดตั้งโรงงานหรืออาคารในเขตปลอดอากร
    - ของที่นำเข้ามาเพื่อใช้ในการประกอบอุตสาหกรรม พาณิชยกรรม หรือกิจการอื่นใด ที่เป็นประโยชน์แก่การเศรษฐกิจของประเทศ หรือ
    - ของที่ปล่อยออกมาจากเขตปลอดอากรอื่น

1.  ได้รับยกเว้นอากรขาออก สำหรับของที่ปล่อยออกไปจากเขตปลอดอากรเพื่อส่งออกไปนอกราชอาณาจักร
1.  ในกรณีที่มีกฎหมายบัญญัติให้ของใดได้รับยกเว้นหรือคืนอากรเมื่อส่งออกไปนอกราชอาณาจักร หากนำของนั้นเข้าไปในเขตปลอดอากร ให้ได้รับยกเว้นหรือคืนอากร โดยให้ถือว่าของนั้นได้ส่งออกไปนอกราชอาณาจักรในเวลาที่ได้นำของนั้นเข้าไปในเขตปลอดอากร
1.  ได้รับการยกเว้นไม่อยู่ภายใต้บังคับของกฎหมายในส่วนที่เกี่ยวกับการควบคุมการนำเข้ามาในราชอาณาจักร การส่งออกไปนอกราชอาณาจักร การครอบครองหรือการใช้ประโยชน์ซึ่งของที่นำเข้ามาในราชอาณาจักร หรือวัตถุดิบภายในราชอาณาจักร ซึ่งนำเข้าไปในเขตปลอดอากร เพื่อผลิต ผสม ประกอบ บรรจุ หรือดำเนินการด้วยวิธีอื่นใดกับของนั้น โดยมีวัตถุประสงค์เพื่อส่งออกไปนอกราชอาณาจักร สำหรับผู้ประกอบกิจการในเขตปลอดอากรในพื้นที่ต่อไปนี้
    {{<hint warning>}}

- เขตปลอดอากร ณ สนามบินดอนเมือง สนามบินสุวรรณภูมิ และสนามบินอู่ตะเภา
- เขตปลอดอากรที่จัดตั้งในพื้นที่เขตพัฒนาเศรษฐกิจพิเศษ
- เขตปลอดอากรที่จัดตั้งในพื้นที่ระเบียงเศรษฐกิจพิเศษภาคตะวันออก
  {{< /hint>}}

## พิธีการศุลกากร

### 1. การนำของเข้าเก็บในเขตปลอดอากร

- การนำของเข้าจากต่างประเทศ ให้จัดทำใบขนสินค้า _Type 0_ และระบุการใช้สิทธิประโยชน์ของเขตปลอดอากรในใบขนสินค้าด้วย
- การรับโอนของจากสิทธิประโยชน์ทางภาษีอากรอื่น เช่นรับโอนของตามมาตรา 29/คลังสินค้าทัณฑ์บน/เขตปลอดอากรอื่น/เขตประกอบการเสรี/ของที่ได้รับการส่งเสริมบีโอไอ ให้จัดทำใบขนสินค้า _Type D_ และระบุการใช้สิทธิประโยชน์ของเขตปลอดอากรในใบขนสินค้าด้วย
  {{<hint danger>}}
- การนำของจากภายในประเทศ ให้จัดทำคำร้องแบบกศก. 122 หรือใบขนสินค้า _Type D_ โดย**ไม่ต้องระบุการใช้สิทธิประโยชน์ของเขตปลอดอากรในใบขนสินค้า**
{{< /hint>}}
### 2. การนำของออกจากเขตปลอดอากร

1.  การนำของออกไปต่างประเทศ - ให้จัดทำใบขนสินค้า _Type 1_
1.  การโอนของไปยังสิทธิประโยชน์ทางภาษีอากรอื่น
    - โอนไป**เขตปลอดอากรอื่น/เขตประกอบการเสรี** ให้จัดทำใบขนสินค้า _Type D_
    - โอนไป**คลังสินค้าทัณฑ์บน**/ของที่ได้รับการส่งเสริม**บีโอไอ**/ของตาม**มาตรา 29** ให้จัดทำใบขนสินค้า _Type C_
1.  การนำของ**เข้าภายในประเทศ** – ให้จัดทำใบขนสินค้า _Type P_ เพื่อชำระค่าภาษีอากร ตามสภาพแห่งของ ราคาศุลกากร และพิกัดอัตราศุลกากรที่เป็นอยู่ใน**เวลาที่ปล่อยของนั้นออกไปจากเขตปลอดอากร**
1.  การขออนุมัติทำลายของ ให้จัดทำคำร้องเพื่อขออนุมัติทำลายของและนำไปตัดบัญชีของคงคลังต่อไป

### 3. ระยะเวลาการเก็บของในเขตปลอดอากร

โดยของที่นำเข้ามาในราชอาณาจักรและเก็บในเขตปลอดอากร ได้รับสิทธิยกเว้นอากรตามกฎหมายว่าด้วยศุลกากรให้เก็บของในเขตปลอดอากรได้*ไม่เกิน 2 ปี* นับแต่วันที่นำเข้าเก็บครั้งแรกและสามารถขยายระยะเวลาการเก็บของได้ตามหลักเกณฑ์และเงื่อนไขที่กรมศุลกากรกำหนดไว้ ทั้งนี้ไม่นับระยะเวลาการเก็บของที่เป็นเครื่องจักร อุปกรณ์ เครื่องมือ และเครื่องใช้ รวมทั้งส่วนประกอบของของดังกล่าว ที่จำเป็นต้องใช้ในการประกอบอุตสาหกรรมและ/หรือพาณิชยกรรม

## หน้าที่ของผู้ได้รับใบอนุญาต

1.  จัดทำรายงานประจำงวด 6 เดือน ตามรูปแบบที่กรมศุลกากรกำหนด
2.  อำนวยความสะดวกให้พนักงานศุลกากรเข้าตรวจนับของคงเหลือประจำปีอย่างน้อยปีละ 1 ครั้ง
3.  การวางค้ำประกัน
    - **กรณีของที่มีความเสี่ยง**
      - รถยนต์นำเข้าสำเร็จรูปจากต่างประเทศ จำนวน 5 ล้านบาท
      - ของอื่น จำนวน 1 ล้านบาท
    - **กรณีผลการดำเนินงานขาดทุน**
      - ขาดทุนเกินทุนจดทะเบียนให้วางค้ำประกันร้อยละ 3 ของมูลค่าของคงเหลือ
      - ขาดทุนเกินร้อยละ 50 ของทุนจดทะเบียนให้วางค้ำประกันร้อยละ 1 ของมูลค่าของคงเหลือ
4.  ปฏิบัติตามกฎหมาย ระเบียบ ข้อบังคับหรือประกาศกรมศุลกากร อย่างเคร่งครัด

## ประกาศที่เกี่ยวข้อง

- [ประกาศกรมศุลกากร ที่ 114 /2561 เรื่อง การกำหนดประเภทหรือชนิดแห่งของที่จะนำเข้าไปในเขตปลอดอากร และการควบคุมของที่มีความเสี่ยง](http://www.customs.go.th/cont_strc_download.php?lang=th&top_menu=menu_homepage&current_id=14223132414d505f4a464b4d464b48)
- [ประกาศกรมศุลกากร ที่ 115 /2561 เรื่อง หลักเกณฑ์ วิธีการ และเงื่อนไข การปฏิบัติพิธีการศุลกากรนำของเข้าไปในหรือปล่อยของออก การเก็บของ การขนถ่ายของ การตรวจตราและการควบคุมในเขตปลอดอากร](../../../post/announcement/customs/2561-115/)

## เอกสารเพิ่มเติม

- [เอกสารประกอบการบรรยาย สิทธิประโยชน์ทางภาษีอากรด้านเขตปลอดอากร (Freezone)](http://www.customs.go.th/data_files/ca67aabbda3127c8919c96a56836d48d.pdf)

## สรุป

![](https://github.com/ecs-support/knowledge-center/raw/master/img/e-tax-incentive/e-tax-guide/e-tax-guidejpg_Page27.jpg)

![](https://github.com/ecs-support/knowledge-center/raw/master/img/e-tax-incentive/e-tax-guide/e-tax-guidejpg_Page28.jpg)

![](https://github.com/ecs-support/knowledge-center/raw/master/img/e-tax-incentive/e-tax-guide/e-tax-guidejpg_Page29.jpg)

![](https://github.com/ecs-support/knowledge-center/raw/master/img/e-tax-incentive/e-tax-guide/e-tax-guidejpg_Page30.jpg)

![](https://github.com/ecs-support/knowledge-center/raw/master/img/e-tax-incentive/e-tax-guide/e-tax-guidejpg_Page31.jpg)

![](https://github.com/ecs-support/knowledge-center/raw/master/img/e-tax-incentive/e-tax-guide/e-tax-guidejpg_Page32.jpg)

![](https://github.com/ecs-support/knowledge-center/raw/master/img/e-tax-incentive/e-tax-guide/e-tax-guidejpg_Page33.jpg)

![](https://github.com/ecs-support/knowledge-center/raw/master/img/e-tax-incentive/e-tax-guide/e-tax-guidejpg_Page34.jpg)

![](https://github.com/ecs-support/knowledge-center/raw/master/img/e-tax-incentive/e-tax-guide/e-tax-guidejpg_Page35.jpg)

![](https://github.com/ecs-support/knowledge-center/raw/master/img/e-tax-incentive/e-tax-guide/e-tax-guidejpg_Page36.jpg)

{{% alert note_success %}}

- **สอบถามข้อมูลเพิ่มเติม**ได้ที่ : คลินิกสิทธิประโยชน์ (Tax Incentives Clinic)
  ชั้น ๒ อาคารเฉลิมพระเกียรติ กรมศุลกากร
- หมายเลขโทรศัพท์ : 02667-7000 ต่อ 5179
- อีเมล์ : taxinclinic@gmail.com หรือ thaicustoms.freezone@gmail.com
  {{% /alert %}}

> ที่มา : [กรมศุลกากร](http://www.customs.go.th/list_multi_tab.php?link=cont_xsimple.php&ini_menu=menu_tax_incentive&left_menu=menu_tax_incentive_160928_04&ini_tab=menu_tax_incentive_160928_04&ini_content=tax_incentive_160929_03&tab=menu_tax_incentive_160928_04_170202_01&lang=th&top_menu=menu_homepage&left_menu=menu_tax_incentive_160928_04)
