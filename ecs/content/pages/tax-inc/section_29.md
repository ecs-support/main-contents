---
linktitle: การคืนอากรตามมาตรา 29
# Page metadata.
title: การคืนอากรตามมาตรา 29 
date: "2020-05-19T00:00:00Z"
lastmod: "2020-05-19T00:00:00Z"
draft: false  # Is this a draft? true/false
toc: false # Show table of contents? true/false
type: series  # Do not modify.

tags: ["มาตรา 29"]
categories: ["สิทธิประโยชน์ทางภาษี"]

# Add menu entry to sidebar.
# - name: Declare this menu item as a parent with ID `name`.
# - weight: Position of link in menu.
menu:
  tax-inc:
      parent: สิทธิประโยชน์ทางภาษี
      weight: 2
weight: 2
---

![](../img/drawback.jpg)

{{% toc %}}

การคืนอากรตามมาตรา 29 แห่งพระราชบัญญัติศุลกากร พ.ศ.2560 เป็นการคืนเงินอากรขาเข้าที่ผู้นำของเข้า (ผู้มีสิทธิขอคืนอากร) ที่ได้ชำระไว้ด้วยเงินสดและ/หรือ ใช้หนังสือค้ำประกันของธนาคาร หรือระบบ e-Guarantee หรือ หนังสือค้ำประกันของกระทรวงการคลัง วางประกันแทนการชำระอากรขาเข้าด้วยเงินสด สำหรับของที่นำเข้ามาจากต่างประเทศ เพื่อใช้ผลิต หรือผสม หรือประกอบ หรือบรรจุ หรือดำเนินการด้วยวิธีอื่นใด เป็นของที่ส่งออกไปนอกราชอาณาจักร**ภายใน 1 ปี** นับแต่**วันที่นำของเข้า**มาในราชอาณาจักร และต้องยื่นขอคืนอากร **ภายใน 6 เดือน** นับแต่**วันที่ส่งของออก**ไป


ทั้งนี้ ของที่นำเข้ามาในราชอาณาจักรเพื่อใช้ในการ**ผลิต ผสม ประกอบ บรรจุ หรือดำเนินการด้วยวิธีอื่นใด**ตามมาตรา 29 หากโอนเข้าไปในคลังสินค้าทัณฑ์บน หรือจำหน่ายให้แก่ผู้มีสิทธิได้รับยกเว้นอากรตามกฎหมายว่าด้วยพิกัดอัตราศุลกากร หรือกฎหมายอื่น เช่น ตามกฎหมายส่งเสริมการลงทุน ตามกฎหมายการนิคมอุตสาหกรรม เป็นต้น ตามนัยข้อกฎหมายถือว่าของนั้นได้ส่งออกตามมาตรา 29 ในเวลาที่โอนหรือจำหน่ายเป็นการอำนวยความสะดวกแก่ผู้ประกอบการตามมาตรา 29 ที่จะให้ได้รับการคืนอากรสำหรับของที่นำเข้า แม้ไม่ได้ส่งออกนอกราชอาณาจักรซึ่งใช้บังคับเฉพาะกรณีโอนหรือจำหน่ายสินค้าสำเร็จรูป/กึ่งสำเร็จรูปเท่านั้น ดังนั้นผู้นำของเข้าตามมาตรา 29 สามารถยื่นขอคืนอากรสำหรับของเช่นว่านั้นได้ตามระเบียบที่อธิบดีกำหนด

## ของที่ได้รับคืนอากรตามมาตรา 29

![](https://github.com/ecs-support/knowledge-center/raw/master/img/e-tax-incentive/e-tax-guide/e-tax-guidejpg_Page7-1.jpg)

1. วัตถุดิบที่เห็นได้ชัดเจนว่ามีอยู่ในของที่ผลิตเพื่อส่งออก เช่น ผ้า กระดุม ซิป ด้าย ในผลิตภัณฑ์เสื้อผ้าสำเร็จรูป เม็ดพลาสติก แผ่นพลาสติก ในผลิตภัณฑ์ประเภทพลาสติก เป็นต้น

2. วัตถุดิบที่ใช้การผลิตโดยตรงที่มีอยู่ในของที่ผลิตเพื่อส่งออก แต่ไม่ปรากฏให้เห็นอย่างชัดเจน เช่นเคมีภัณฑ์ที่ใช้รักษาสภาพอาหารในผลิตภัณฑ์ประเภทอาหารกระป๋อง เคมีภัณฑ์ชนิดสเปรย์ที่ใช้ฉีดคอเสื้อให้แข็งในผลิตภัณฑ์เสื้อผ้าสำเร็จรูป ตัวทำละลาย (Solvent) ที่ใช้ผสมกาวในผลิตภัณฑ์ประเภทเซโลเฟน (Cellophane) น้ำยากันสนิมในผลิตภัณฑ์ประเภทวงจรไฟฟ้า(I.C.) เป็นต้น

3. วัตถุดิบจำเป็นที่ใช้ในการผลิต เช่น เคมีภัณฑ์ที่ทำให้เส้นด้ายเหนียว (Sizing Material) เคมีภัณฑ์ที่ใช้ในซักฟอก (Bleaching Agent) ในผลิตภัณฑ์ประเภท สิ่งทอ กระดาษทราย ผงขัด น้ำยาขัดเงาสักหลาด น้ำยาผสมที่ใช้ในการขัด สิ่งที่ใช้ในการขัดต่าง ๆ ชอล์ค กระดาษคาร์บอน และแบบ (Pattern) เป็นต้น

## ของที่ไม่ได้รับคืนอากรตามมาตรา 29

![](https://github.com/ecs-support/knowledge-center/raw/master/img/e-tax-incentive/e-tax-guide/e-tax-guidejpg_Page7-2.jpg)

1. เครื่องจักร เครื่องมือเครื่องใช้ที่มีลักษณะคงทนใช้ซ้ำได้ เช่น แม่พิมพ์ (Mould) เครื่องใช้ในการผลิตชนิดต่าง ๆ เช่น ลูกกลิ้งบดแร่ (Grinding Ball) ที่ใช้ในการบดแร่ เครื่องมือเครื่องใช้ที่ทำจากทังสเตนคาร์ไบด์ (Tungsten Carbide) ที่ใช้ในการผลิตนาฬิกา เป็นต้น
2. เชื้อเพลิงที่ใช้ในการผลิต และผลิตภัณฑ์หล่อลื่นเพื่อใช้สำหรับเครื่องจักรที่ใช้ในการผลิต เช่น น้ำมัน ไม้ฟืน ถ่านหิน แก๊ส และน้ำมันหล่อลื่น เป็นต้น

**ข้อกฎหมาย**
มาตรา 29, มาตรา 30 และ มาตรา 31 แห่งพระราชบัญญัติศุลกากร พ.ศ.2560

### ขั้นตอนการขอคืนอากร

**ขั้นตอนการขอคืนอากรวัตถุดิบที่นำเข้ามาผลิตเพื่อการส่งออกตามมาตรา 29**

1. ผู้นำของเข้า ขออนุมัติหลักการคืนอากรตามมาตรา 29 และขอเลขทะเบียนสิทธิประโยชน์ทางภาษีอากร
2. ผู้ส่งออก จะต้องขอเลขทะเบียนสิทธิประโยชน์ทางภาษีอากร สำหรับการคืนอากรตามมาตรา 29
3. การนำของเข้า
4. การยื่นสูตรการผลิต
5. การยื่นตารางโอนสิทธิ์
6. การส่งของออก
7. การยื่นคำร้องขอคืนอากร
8. การชำระค่าภาษีอากรวัตถุดิบคงเหลือ

{{% alert note_danger %}}

## *สรุปเบื้องต้น*

### การคืนอากรตามมาตรา 29 ด้วยระบบอิเล็กทรอนิกส์ (e-Drawback)


- กรมศุลกากรมีการพัฒนาระบบดังกล่าวในรูปแบบ web ต้องลงทะเบียนเพื่อเข้าใช้งานที่ NSW มีชื่อว่า e-Form  
- กรมศุลกากรยังไม่แจก schema ให้ผู้พัฒนา software โดยแจ้งว่าตามแผนอยากจะทดสอบให้ผุ้ประกอบการมาใช้ e-form เพื่อตรวจสอบความพร้อมและความถูกต้อง ให้เรียบร้อยก่อนเผยแพร่ให้ software house ต่อไป
- ผู้นำเข้า-ส่งออกหรือตัวแทน ที่สนใจเข้าใช้งานระบบดังกล่าว ต้องเข้าไปขอคำปรึกษาที่ส่วนคืนอากรเพื่อการส่งออก กองสิทธิประโยชน์ทางภาษีอากร (ตามบทเฉพาะกาล)
- ต้องดำเนินการปรับปรุงสูตรการผลิต (ยกเลิก OR) บัญชีวัตถุดิบและชื่อทางการค้า ให้เรียบร้อยก่อนใช้งานระบบ
- ในส่วนของการบันทึกข้อมูลในใบขนสินค้า จากการตรวจสอบพบเพียงจุดเดียว และต้องบันทึกเมื่อผู้ประกอบการได้เข้าระบบการคืนอากรตามรูปแบบใหม่เรียบร้อยแล้ว (ถ้ายังไม่เข้าระบบใหม่ ทำทุกอย่างเหมือนเดิม) มีรายละเอียดคือ รหัสวัตถุดิบที่ได้ยื่นบัญชีวัตถุดิบไว้แล้ว พร้อมลำดับที่ของชื่อทางการค้า (ถ้ามี) รหัสวัตถุดิบ/ลำดับชื่อทางการค้า (xxxxxx/000) ในช่อง **Customs Product Code (RTC Product Code)**
- เรื่องนี้เรารู้รายละเอียดพอ ๆ กับผู้ประกอบการ กรมศุลฯ ยังไม่มีแจ้งอะไรเพิ่มเติม ถ้าต้องการรายละเอียดเพิ่มเติมคนที่น่าจะตอบได้ดีที่สุดคือ ส่วนคืนอากรเพื่อการส่งออก กองสิทธิประโยชน์ทางภาษีอากร

### เอกสารที่เกี่ยวข้อง

- ประกาศกรมศุลกากรที่ 126/.2563 เรื่อง หลักเกณฑ์ วิธีการ และเงื่อนไขการปฏิบัติพิธีการศุลกากรใน**การคืนอากรตามมาตรา 29** แห่งพระราชบัญญัติศุลกากร พ.ศ. 2560 ด้วยระบบอิเล็กทรอนิกส์ (e-Drawback) [[**ดาวน์โหลด**]](https://ecs-support.github.io/KM/customs/post/announcement/customs/2563-126/) มีผลบังคับตั้งแต่**วันที่ 1 สิงหาคม 2563** เป็นต้นไป

- เอกสารประกอบการบรรยาย**โครงการพัฒนาระบบอิเล็กทรอนิกส์เต็มรูปแบบในการคืนอากรเพื่อการส่งออกตามมาตรา 29 (e-Drawback)** [[**ดาวน์โหลด**]](https://ecs-support.github.io/KM/customs/post/announcement/customs/2563-126/present_e-drawback.pdf)  ซึ่งกรมศุลกากรได้จัดขึ้น เมื่อ**วันอังคารที่ 22 ตุลาคม 2562**

 
> Admin 19 ส.ค. 2563
{{% /alert %}}

![ภาพประกอบขั้นตอนการคืนอากรตามมาตรา 29](https://github.com/ecs-support/knowledge-center/raw/master/img/drawbackpng_Page1.png)


### หน่วยงานให้บริการ 

* ส่วนคืนอากรเพื่อการส่งออก สำนักสิทธิประโยชน์ทางภาษีอากร สถานที่ตั้ง ชั้น 3,5 อาคารเฉลิมพระเกียรติ 7 รอบ พระชนมพรรษา กรมศุลกากร คลองเตย กรุงเทพฯ 10110 
* ฝ่ายคืนอากรที่ 1 ผลิตภัณฑ์ส่งออกที่รับผิดชอบ พิกัดศุลกากรตอนที่ 41-63 ชั้น 3 โทร.02 667 7034 
* ฝ่ายคืนอากรที่ 2 ผลิตภัณฑ์ส่งออกที่รับผิดชอบ พิกัดศุลกากรตอนที่ 64-83 และ 93-97 ชั้น 3 โทร.02 667 6000 หรือ 02 667 7000 ต่อ 5923 
* ฝ่ายคืนอากรที่ 3 ผลิตภัณฑ์ส่งออกที่รับผิดชอบ พิกัดศุลกากรตอนที่ 84-85 ชั้น 3 โทร.02 667 6603 
* ฝ่ายคืนอากรที่ 4 ผลิตภัณฑ์ส่งออกที่รับผิดชอบ พิกัดศุลกากรตอนที่ 25-40 ชั้น 5 โทร.02 667 6559 
* ฝ่ายคืนอากรที่ 5 ผลิตภัณฑ์ส่งออกที่รับผิดชอบ พิกัดศุลกากรตอนที่ 86-92 ชั้น 3 โทร.02 667 7064 , 02 667 6588 
* ฝ่ายคืนอากรที่ 6 ผลิตภัณฑ์ส่งออกที่รับผิดชอบ พิกัดศุลกากรตอนที่ 1-24 ชั้น 3 โทร.02 667 6561, 02 667 7484     

## สรุป

![](https://github.com/ecs-support/knowledge-center/raw/master/img/e-tax-incentive/e-tax-guide/e-tax-guidejpg_Page6.jpg)

![](https://github.com/ecs-support/knowledge-center/raw/master/img/e-tax-incentive/e-tax-guide/e-tax-guidejpg_Page7.jpg)

![](https://github.com/ecs-support/knowledge-center/raw/master/img/e-tax-incentive/e-tax-guide/e-tax-guidejpg_Page8.jpg)

![](https://github.com/ecs-support/knowledge-center/raw/master/img/e-tax-incentive/e-tax-guide/e-tax-guidejpg_Page9.jpg)

![](https://github.com/ecs-support/knowledge-center/raw/master/img/e-tax-incentive/e-tax-guide/e-tax-guidejpg_Page10.jpg)

![](https://github.com/ecs-support/knowledge-center/raw/master/img/e-tax-incentive/e-tax-guide/e-tax-guidejpg_Page11.jpg)

![](https://github.com/ecs-support/knowledge-center/raw/master/img/e-tax-incentive/e-tax-guide/e-tax-guidejpg_Page12.jpg)

![](https://github.com/ecs-support/knowledge-center/raw/master/img/e-tax-incentive/e-tax-guide/e-tax-guidejpg_Page13.jpg)


{{% alert note_success %}}
* สอบถามข้อมูลเพิ่มเติมได้ที่ : ส่วนคืนอากรเพื่อการส่งออก กองสิทธิประโยชน์ทางภาษีอากร (สคอ. กสอ.)
กรมศุลกากร เลขที่ 1 ถ.สุนทรโกษา คลองเตย กทม. 10110
* หมายเลขโทรศัพท์ : 0-2667-7060 และ 0-2667-5151
* อีเมล์ : 82000100@customs.go.th
{{% /alert %}}
> วันที่ปรับปรุงล่าสุด : 2 ตุลาคม 2561 10:23:17  
> ที่มาบทความ :  [กรมศุลกากร](http://www.customs.go.th/cont_strc_simple.php?ini_content=tax_incentive_160928_01&ini_menu=menu_tax_incentive&lang=th&top_menu=menu_homepage&left_menu=menu_tax_incentive_160928_02&lang=th&left_menu=menu_business_160421_03_160725_02).