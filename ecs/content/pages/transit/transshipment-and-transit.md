---
linktitle: ความแตกต่างของการถ่ายลำและผ่านแดน
# Page metadata.
title: ความแตกต่างระหว่างการถ่ายลำและผ่านแดน
date: "2020-08-21T00:00:00Z"
lastmod: "2020-08-21T00:00:00Z"
draft: false  # Is this a draft? true/false
toc: false # Show table of contents? true/false
type: series  # Do not modify.
tags: ["ถ่ายลำ","ผ่านแดน"]
categories: ["ถ่ายลำ/ผ่านแดน"]
authors: ["admin"]

menu:
  transit:
    parent: สินค้าถ่ายลำ/ผ่านแดน   
    weight: 4

weight: 4
---

**การถ่ายลำ (Transshipment)** หมายถึง การขนถ่ายสิ่งของจากยานพาหนะหนึ่งที่ขนเข้ามาในประเทศ แล้วเปลี่ยนไปเป็นอีกพาหนะหนึ่งที่ขนออกไปนอกประเทศ ภายในท่าหรือที่แห่งเดียวกัน (ภายใต้การควบคุมของศุลกากรในด่านศุลกากรแห่งเดียวกัน) โดยมีจุดเริ่มต้นและจุดสิ้นสุดของการขนส่งอยู่นอกประเทศ โดยของหรือสินค้านั้นจะไม่มีการนำมาใช้ประโยชน์ภายในประเทศ  
  
![การถ่ายลำ](../img/transshipment.jpg)
  
**การผ่านแดน (Transit)** หมายถึง การขนของผ่านประเทศไทยจากท่า หรือ ด่านศุลกากรแห่งหนึ่างที่ขนส่งเข้ามาไปยังท่า หรือ ด่านอีกแห่งหนึ่งที่ขนส่งของออกไป ภายใต้การควบคุมของศุลกากร โดยมีจุดเริ่มต้นและจุดสิ้นสุดของการขนส่งอยู่นอกประเทศ โดยของหรือสินค้านั้นจะไม่มีการนำมาใช้ประโยชน์ภายในประเทศ แต่สามารถขนถ่ายของเพื่อเปลี่ยนยานพาหนะ หรือ สามารถนำไปเก็บรักษาในคลังสินค้า หรือ มีการเปลี่ยนภาชนะบรรจุของเพื่อประโยชน์ในการขนส่ง หรือ การเปลี่ยนรูปแบบของการขนส่งสินค้าด้วย  
  
[![การผ่านแดน](../img/transit.jpg)](http://www.abassociated.com/wp-content/uploads/2018/08/%E0%B8%9C%E0%B9%88%E0%B8%B2%E0%B8%99%E0%B9%81%E0%B8%94%E0%B8%991.jpg)  
  
อย่างไรก็ตาม การผ่านแดนทางบกจะทำได้เมื่อมีข้อตกลงระหว่างประเทศเท่านั้น ซึ่งปัจจุบันไทยได้ทำความตกลงเกี่ยวกับการผ่านแดนอยู่ 2 ความตกลง คือ  
1. การผ่านแดนตามความตกลงว่าด้วยการขนส่งทางถนนระหว่างรัฐบาลไทย และรัฐบาลของลาว  
2. การผ่านแดนความตกลงว่าด้วยการขนส่งสินค้าจากฝั่งตะวันออกไปยังฝั่งตะวันตกของคาบสมุทรมาเลเซียและกลับกันผ่านแดนไทยโดยการรถไฟแห่งประเทศไทย  
  
สิ่งที่แตกต่างกันระหว่างการถ่ายลำและการผ่านแดน คือ การถ่ายลำนั้นต้องกระทำที่ท่าหรือด่านศุลกากรนั้นเท่านั้น ขณะที่การผ่านแดน มีการขนย้ายสินค้าจากด่านศุลกากรหนึ่งไปยังอีกศุลกากรหนึ่งก่อนจะนำสินค้าออกนอกประเทศไทย อย่างไรก็ตาม ของสำหรับการถ่ายลำหรือผ่านแดนนั้นจะไม่อยู่ภายใต้บังคับของกฎหมายว่าด้วยของต้องห้ามต้องกำกัดในการนำเข้าหรือส่งออก เว้นแต่จะมีกฎหมายเฉพาะกำหนดให้มีการควบคุมในการนำผ่าน  

>ที่มาบทความ : กรมการค้าต่างประเทศ