---
title: การงดรับปฏิบัติพิธีการศุลกากรทางอิเล็กทรอนิกส์
subtitle: การงดรับปฏิบัติพิธีการศุลกากรทางอิเล็กทรอนิกส์ ของกรมศุลกากรารทางศุลกากร
summary: การงดรับปฏิบัติพิธีการศุลกากรทางอิเล็กทรอนิกส์ ของกรมศุลกากรารทางศุลกากร
authors:
- admin
tags: ["ค่าธรรมเนียม","พิธีการศุลกากร","การงดรับปฏิบัติพิธีการศุลกากร"]
categories: ["Knowledge"]
date: "2020-10-07"
lastMod: "2020-10-07"
featured: true
draft: false

image:
  placement: 
  caption: 
  focal_point: ""
  preview_only: true

---

![](featured.jpeg)


เนื่องจากในปัจจุบันทีม Support ได้พบปัญหาตอบกลับเป็น Error 
{{% alert note_danger %}}
**“Paperless service is suspended because you have not paid *service* fee to Customs Department”**  หรือ.   
 **“Paperless service is suspended because you have not paid *overtime* fee to Customs Department”** 
 {{% /alert %}}
 
 จากกรมศุลกร มีแนวโน้มอัตราเพิ่มขึ้นอย่างต่อเนื่อง จากการได้เข้าไปตรวจสอบเบื้องต้นพบว่าสาเหตุส่วนใหญ่ จะเกิดจากการที่ผู้ประกอบการไม่ไปดำเนินการชำระค่าธรรมเนียมภายในเวลาที่กำหนด ระบบของกรมศุลกากรได้กำหนดให้งดรับปฏิบัติพิธีการศุลกากรทางอิเล็กทรอนิกส์ของผู้ประกอบการโดยอัตโนมัติ ทางทีม Support จึงขอรวบรวมข้อมูล และกฎหมายที่เกี่ยวข้องในเรื่องดังกล่าวเพื่อเพิ่มความรู้ความเข้าใจ โดยแบ่งสาเหตุของ Error ดังกล่าวมีสาเหตุมาจาก

## 1. ผู้ประกอบการค้างชำระค่าธรรมเนียมการผ่านพิธีการใบขนสินค้า

ค่าธรรมเนียมการผ่านพิธีการใบขนสินค้า ( Service fee ) เป็นค่าธรรมเนียมที่กรมศุลกากรเรียกเก็บจากใบขนสินค้าขาเข้า และใบขนสินค้าขาออก ที่มีสถานะตรวจปล่อยแล้ว **ฉบับละ 200 บาท** ผู้ประกอบการสามารถชำระได้ทันทีที่ยื่นใบขนสินค้า หรือ ชำระเป็นรายเดือน ณ สำนักงานศุลกากรทุกแห่ง โดยในแต่ละเดือนกรมศุลกากรรวบรวมข้อมูลใบขนสินค้าที่ต้องชำระค่าธรรมเนียม โดยแบ่งเป็นใบขนสินค้าที่ชำระแล้ว กับ ใบขนสินค้าที่ค้างชำระ และส่งใบแจ้งยอดค่าธรรมเนียมรายเดือนให้ผู้ประกอบการทราบทางไปรษณีย์ทุกเดือนในเดือนถัดไป เช่น ใบแจ้งหนี้ของเดือนมิถุนายนจะเป็นการสรุปค่าธรรมเนียม การผ่านพิธีการของใบขนสินค้าที่ตรวจปล่อยในเดือนพฤษภาคม ผู้ประกอบการที่ไม่ไปดำเนินการชำระค่าธรรมเนียมภายในเวลาที่กำหนด กรมศุลกากรจะไม่อนุญาตให้ปฏิบัติพิธีการท่านสามารถตรวจสอบข้อมูลผ่านระบบ e-Tracking ในหน้าเว็บไซต์ของกรมศุลกากร เมนูย่อย **“e-Tracking System”**
![](http://www.customs.go.th/data_files/730cb7e2a564623f9547df91054264be.png)

## 2. ผู้ประกอบการค้างชำระค่าธรรมเนียมการตรวจปล่อยนอกเวลาราชการ (Overtime fee) 

สำหรับใบขนสินค้าขาออกที่ส่งออกนอกราชอาณาจักรที่มีคำสั่ง **“ให้เปิดตรวจ”**
การขอให้เจ้าหน้าที่ศุลกากรตรวจปล่อยสินค้า หรือ ดำเนินการใด ๆ นอกเวลาราชการตามที่กฎหมายกำหนด ผู้ประกอบการต้องชำระค่าธรรมเนียมการดำเนินการนอกเวลาราชการ ตามอัตราที่กำหนดในกฎหมาย ใบขนสินค้าขาออกที่ได้รับคำสั่ง “ให้เปิดตรวจ” หากขนย้ายมายังท่าส่งออกนอกเวลาราชการ เจ้าหน้าที่ศุลกากรที่ท่าปลายทางจะดำเนินการตรวจสอบสินค้า และผู้ประกอบการต้องชำระค่าธรรมเนียมดังกล่าว กรณีที่ไม่ชำระค่าธรรมเนียม เจ้าหน้าที่ศุลกากรจะออกประกาศแจ้งรายชื่อผู้ประกอบการที่ค้างชำระค่าธรรมเนียมติดประกาศไว้ที่สำนักงานศุลกากร เพื่อให้ผู้ประกอบการตรวจสอบและมาขอรับใบสั่งเก็บเงินไปชำระค่าธรรมเนียม กรณีพ้นกำหนด สำนักงานศุลกากรจะออกหนังสือแจ้ง ผู้ส่งออกเพื่อให้มาชำระค่าธรรมเนียม และหากเลยเวลาที่กำหนด ผู้ประกอบการยังไม่ชำระค่าธรรมเนียม กรมศุลกากรจะงดรับปฏิบัติพิธีการศุลกากรทางอิเล็กทรอนิกส์ทันที

แผนภูมิขั้นตอนการชำระค่าธรรมเนียมตามใบสั่งเก็บเพื่อให้ชำระค่าทำการนอกเวลาราชการ
![](http://www.customs.go.th/data_files/f022f4d0cbefbcf4dc63f3b16bce17a1.png)


## 3. กรณีมีการตรวจสอบข้อมูลทางสถิติ แล้วพบความผิดปกติของข้อมูล และมีหนังสือแจ้งผู้นำของเข้า.  

ให้ผู้นำของเข้าที่ได้รับหนังสือแจ้งมาชี้แจงข้อเท็จจริงพร้อมยื่นเอกสารประกอบการพิจารณา**ภายใน 15 วัน** นับแต่วันที่ได้รับหนังสือของกรมศุลกากร โดยให้มีหนังสือแจ้งเป็นจำนวน 2 ครั้ง หากไม่มาภายในกำหนด จะมีหนังสือแจ้งตัวแทนออกของให้มาชี้แจงภายใน 15 วัน นับแต่ได้รับหนังสือของกรมศุลกากร หากผู้นำของเข้าหรือตัวแทนไม่มาภายในกำหนด จะงดรับปฏิบัติพิธีการศุลกากร

## **กรณีได้รับใบแจ้งเตือนให้ชำระค่าธรรมเนียมในการดำเนินพิธีการทางศุลกากร (หนี้ค้างเก่า)**

หากท่านได้รับใบแจ้งเตือนให้ชำระค่าธรรมเนียมในการดำเนินพิธีการทางศุลกากร จากกองกฎหมายซึ่งเป็นหนี้ค้างเก่า ท่านสามารถดำเนินการดังนี้

1. ให้ติดต่อชำระได้ที่ **หน่วยงานบัญชีและอากรของสำนักงานศุลกากร / ท่าหรือที่ / หรือด่านศุลกากรทุกแห่ง** หรือ **ส่วนบริหารรายได้ สำนักงานเลขานุการกรม กรมศุลกากร คลองเตย กทม.**
2. กรณีเฉพาะผู้ประกอบการอยู่ในจังหวัดที่ไม่มีด่านศุลกากร หรืออยู่ในพื้นที่ห่างไกล ด่านศุลกากร ซึ่งมีความจำเป็น และไม่สะดวกที่จะสามารถชำระตามใบแจ้งเตือนฉบับนี้ได้ ให้ติดต่อ ส่วนบริหารรายได้ สำนักงานเลขานุการกรม **02-667-6150-6154** โดยเจ้าหน้าที่จะรับเรื่องและสอบถามหลักฐานหนังสือแจ้งเตือนฯ ดังกล่าวและชี้แจงวิธีดำเนินการให้ทราบ

**Referfence :** 

- [ประกาศกรมศุลกากรที่ 34/.2561 เรื่อง แนวทางแก้ไขปัญหาการรับบรรทุกของส่งออกสําหรับการส่งของออกโดยตู้คอนเทนเนอร์ทางเรือ](https://www.thaituna.org/home/download/customs/hs-code/2.%20%E0%B8%9B%E0%B8%A3%E0%B8%B0%E0%B8%81%E0%B8%B2%E0%B8%A8%E0%B8%81%E0%B8%A3%E0%B8%A1%E0%B8%A8%E0%B8%B8%E0%B8%A5%E0%B8%81%E0%B8%B2%E0%B8%81%E0%B8%A3%E0%B8%97%E0%B8%B5%E0%B9%88%2034-2561.pdf)