---
title:  หลักฐานการรับรองถิ่นกำเนิดสินค้าภายใต้ FTAs
subtitle: บทความวิชาการ -  หลักฐานการรับรองถิ่นกำเนิดสินค้าภายใต้ FTAs
summary: บทความวิชาการ -  หลักฐานการรับรองถิ่นกำเนิดสินค้าภายใต้ FTAs
type: post
authors: ["admin"]
tags: ["บทความวิชาการ","FTAs"]
categories: ["Knowledge"]
date: "2024-05-02"
publishDate: "2024-05-02"
lastMod: "2024-05-02"
featured: false
draft: false

image:
    placement:
    caption: 
    focal_point: ""
    preview_only: true
---

![](featured.png)

หลักฐานการรับรองถิ่นกำเนิดสินค้า (Proof of Origin) เป็นเอกสารที่ใช้รับรองถิ่นกำเนิดของสินค้าหรือสัญชาติของสินค้าว่ามีการผลิตจริงในประเทศใด เพื่อใช้ประกอบการขอรับสิทธิพิเศษทางอากรศุลกากร สำหรับการนำสินค้าเข้าภายใต้ความตกลงการค้าเสรีต่าง ๆ ที่ไทยมีพันธกรณี โดยเอกสารดังกล่าวจะออกตามหลักเกณฑ์และเงื่อนไขของแต่ละความตกลง ซึ่งหน่วยงานภาครัฐของไทยที่มีอำนาจในการออกหลักฐานการรับรองถิ่นกำเนิดสินค้า คือ กรมการค้าต่างประเทศ กระทรวงพาณิชย์ และหน่วยงานภาครัฐของไทยที่ทำหน้าที่ตรวจสอบหลักฐานการรับรองถิ่นกำเนิดสินค้า เพื่อพิจารณาการให้สิทธิพิเศษทางอากรศุลกากรสำหรับสินค้านำเข้า คือ กรมศุลกากร กระทรวงการคลัง ปัจจุบันความตกลงการค้าเสรีของไทยที่ให้สิทธิพิเศษทางอากรศุลกากรที่มีผลใช้บังคับมีจำนวนทั้งสิ้น 14 ฉบับ ได้แก่

1. ความตกลงการค้าสินค้าของอาเซียน (ATIGA)  
1. ความตกลงการค้าเสรี อาเซียน-จีน (ACFTA)
1. ความตกลงการค้าเสรีอาเซียน-ญี่ปุ่น (AJCEP) 
1. ความตกลงการค้าเสรีอาเซียนเกาหลี (AKFTA) 
1. ความตกลงเพื่อจัดตั้งเขตการค้าเสรีอาเซียน-ออสเตรเลีย-นิวซีแลนด์ (AANZFTA) 
1. ความตกลงการค้าเสรีอาเซียน-อินเดีย (AIFTA) 
1. ความตกลงการค้าเสรีอาเซียน-ฮ่องกง (AHKFTA)
1. ความตกลงเขตการค้าเสรี ไทย – ออสเตรเลีย (TAFTA) 
1. ความตกลงหุ้นส่วนเศรษฐกิจที่ใกล้ชิดยิ่งขึ้น ไทย – นิวซีแลนด์ (TNZCEP)
1. ความตกลงหุ้นส่วนเศรษฐกิจไทย - ญี่ปุ่น (JTEPA)
1. ความตกลงการค้าเสรีไทย – อินเดีย (TIFTA)
1. ความตกลงเขตการค้าเสรี ไทย – เปรู (TPFTA) 
1. ความตกลงเขตการค้าเสรี ไทย-ชิลี (TCFTA)
1. ความตกลงหุ้นส่วนทางเศรษฐกิจระดับภูมิภาค (RCEP)

นอกจากนี้ ยังมีความตกลงการค้าเสรีที่อยู่ระหว่างการเจรจาจำนวน 8 ฉบับ ได้แก่
1. ความตกลงการค้าเสรีไทย-ปากีสถาน
1. ความตกลงการค้าเสรีไทย-ตุรกี
1. ความตกลงการค้าเสรีไทย-ศรีลังกา
1. ความตกลงหุ้นส่วนทางเศรษฐกิจไทย-สหรัฐอาหรับเอมิเรตส์
1. ความตกลงการค้าเสรีอาเซียน-แคนาดา
1. ความตกลงการค้าเสรีไทย-สมาคมการค้าเสรีแห่งยุโรป
1. กรอบความริเริ่มแห่งอ่าวเบงกอล
1. ความตกลงการค้าเสรีระหวางไทยกับสหภาพยุโรป

      หลักฐานการรับรองถิ่นกำเนิดสินค้าภายใต้ความตกลงการค้าเสรีที่ไทยเป็นภาคี แม้จะมีการเรียกชื่อเอกสารที่ใช้รับรองถิ่นกำเนิดสินค้าที่แตกต่างกัน เช่น Form E หมายถึง หลักฐานการรับรองถิ่นกำเนิดสินค้าภายใต้ความตกลงเขตการค้าเสรีอาเซียน – จีน (ASEAN – CHINA Free Trade Agreement: ACFTA ) Form D หรือ e-Form D หรือ Origin Declaration หมายถึง หลักฐานการรับรองถิ่นกำเนิดสินค้าภายใต้ความตกลงการค้าสินค้าของอาเซียน (ASEAN Free Trade Area: ATIGA) Form AANZ หมายถึง หลักฐานการรับรองถิ่นกำเนิดสินค้าภายใต้ความตกลงเพื่อจัดตั้งเขตการค้าเสรีอาเซียน-ออสเตรเลีย-นิวซีแลนด์ (AANZFTA) Invoice Declaration หมายถึง หลักฐานการรับรองถิ่นกำเนิดสินค้าภายใต้ความตกลงหุ้นส่วนทางเศรษฐกิจที่ใกล้ชิดยิ่งขึ้นไทย-นิวซีแลนด์ (Thailand – New Zealand Closer Economic Partnership : TNZCEP) Form RCEP หรือ Declaration of Origin หมายถึง หลักฐานการรับรองถิ่นกำเนิดสินค้าภายใต้ความตกลงหุ้นส่วนทางเศรษฐกิจระดับภูมิภาค (Regional Comprehensive Economic Partnership: RECP) โดยสามารถจำแนกหลักฐานการรับรองถิ่นกำเนิดสินค้าแบ่งออกเป็น 3 ประเภท 


{{< row_space >}}

{{< gdocs_width src="./docs.pdf" >}}

{{< row_space >}}




{{< button href="./docs.pdf" >}}ดาวน์โหลดเอกสาร{{< /button >}}

{{< hint info >}}
**บทความโดย :** นางสาวสาวิตรี ชาตะศิริกุล ผู้อำนวยการส่วนกฎว่าด้วยถิ่นกำเนิดสินค้า กองนโยบายและอุทธรณ์พิกัดอัตราศุลกากร

{{< /hint >}}

> ที่มา : [กรมศุลกากร](https://www.customs.go.th/cont_strc_simple_with_date.php?current_id=14232a32404f505f4c464a4f464b49)  
> วันที่ปรับปรุงล่าสุด : 2 พฤษภาคม 2567
