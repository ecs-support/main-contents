---
title: การปฏิบัติพิธีการศุลกากร นำเข้าทางอิเล็กทรอนิกส์ว่าด้วยรถยนต์สำเร็จรูป
subtitle: ประกาศกรมศุลกากร ที่ 106/.2561 เรื่อง หลักเกณฑ์ วิธีการ และเงื่อนไขการปฏิบัติพิธีการศุลกากร นำเข้าทางอิเล็กทรอนิกส์ว่าด้วยรถยนต์สำเร็จรูป
summary: ประกาศกรมศุลกากร ที่ 106/.2561 เรื่อง หลักเกณฑ์ วิธีการ และเงื่อนไขการปฏิบัติพิธีการศุลกากร นำเข้าทางอิเล็กทรอนิกส์ว่าด้วยรถยนต์สำเร็จรูป
authors:
  - admin
tags: ["รถยนต์สำเร็จรูป", "การนำเข้า"]
categories: ["ประกาศกรมศุลกากร"]
date: "2018-05-08"
publishDate: "2018-05-08"
lastMod: "2018-05-08"
featured: false
draft: false

# Featured image
# To use, add an image named `featured.jpg/png` to your page's folder.
# Placement options: 1 = Full column width, 2 = Out-set, 3 = Screen-width
# Focal point options: Smart, Center, TopLeft, Top, TopRight, Left, Right, BottomLeft, Bottom, BottomRight
image:
  placement:
  caption: ""
  focal_point: ""
  preview_only: true
---

![](featured.png)

{{< toc >}}




เพื่อประโยชน์ในการเชื่อมโยงข้อมูลการปฏิบัติพิธีการศุลกากรทางอิเล็กทรอนิกส์สำหรับรถยนต์สำเร็จรูป ในระบบ National Single Window (NSW) ระหว่างกรมศุลกากรและกรมการขนส่งทางบก ให้เป็นไปอย่างมีประสิทธิภาพ และเพื่อตรวจสอบติดตามการนำเข้า การออกใบรับรองการนำเข้า (แบบที่ 32) และการจดทะเบียนรถยนต์สำเร็จรูปให้เป็นไปโดยครบถ้วนถูกต้อง อาศัยอ้านาจตามความในมาตรา 51 มาตรา 52 มาตรา 118 และมาตรา 158 แห่ง พระราชบัญญัติศุลกากร พ.ศ. 2560 อธิบดีกรมศุลกากรจึงออกประกาศไว้ ดังต่อไปนี้

### ข้อ 1 ประกาศนี้เป็นการกำหนดหลักเกณฑ์วิธีการและขั้นตอนรายละเอียดในการปฏิบัติ

> พิธีการศุลกากรนำเข้าทางอิเล็กทรอนิกส์สำหรับรถยนต์สำเร็จรูป

*“รถยนต์สำเร็จรูป”* หมายความว่า รถยนต์โดยสารตามพิกัดศุลกากร *ประเภท 87.02 และ รถยนต์นั่งตามพิกัดศุลกากรประเภท 87.03* และให้หมายความรวมถึงรถยนต์สำเร็จรูปที่นำเข้าเก็บรักษา ในคลังสินค้าทัณฑ์บน หรือเขตปลอดอากร หรือเขตประกอบการเสรี และภายหลังมีการปฏิบัติการโอนย้าย ภายในประเทศ หรือมีการชำระภาษีอากรเพื่อบริโภคภายในประเทศด้วย


## ส่วนที่ 1 การจัดทำข้อมูลใบขนสินค้า

### ข้อ 3 การจัดทำข้อมูลใบขนสินค้าขาเข้าสำหรับรถยนต์สำเร็จรูป  

1.  ให้ผู้นำของเข้าจัดทำข้อมูลใบขนสินค้าขาเข้าสำหรับรถยนต์สำเร็จรูป  {{< hl warning >}}หนึ่งคันต่อหนึ่งรายการ ในส่วนรายละเอียดของใบขนสินค้าขาเข้า (Import Declaration Detail){{< /hl >}}
2.  ในส่วนควบคุมของใบขนสินค้าขาเข้า (Import Declaration Control) ให้ผู้นำของเข้าทำเครื่องหมาย *Y* ในช่อง {{< hl success >}}Assessment Request Code ก่อนส่งข้อมูลใบขนสินค้าขาเข้า สู่ระบบคอมพิวเตอร์ของศุลกากร{{< /hl >}} **เพื่อให้เป็นใบขนสินค้าที่ต้องเปิดตรวจ (Red Line)**
3.  การสำแดงข้อมูลเกี่ยวกับรายละเอียดของรถยนต์สำเร็จรูปให้ใช้ตัว**อักษรภาษาอังกฤษ ตัวพิมพ์ใหญ่และตัวเลขอารบิค**
4.  ในส่วนรายละเอียดของสินค้าขาเข้าแต่ละรายการ (Import Declaration Detail) ให้จัดทำข้อมูลรายละเอียด ดังต่อไปนี้

  {{< hint warning >}}  
  4.1 ในช่อง *Brand Name (เครื่องหมายการค้า)* **ให้ระบุยี่ห้อและรุ่นของรถยนต์ *โดยให้เว้นวรรคหนึ่งเคาะ* ระหว่างยี่ห้อและรุ่น** เช่น TOYOTA HIACE, HONDA CR-V เป็นต้น.  
  4.2 ในช่อง *Product Year (ปีของสินค้า)* **ให้ระบุปี ค.ศ. ที่ผลิต** เช่น 2013, 2014 เป็นต้น.  
  4.3 ในช่อง *Product Code (รหัสสินค้า)* **ให้ระบุขนาดความจุของกระบอกสูบ** เช่น 1600CC **ขนาดกำลังของเครื่องยนต์ (Horses Power : HP)** เช่น 16oHP และ**กำลังไฟฟ้า** เช่น 120KW โดยแต่ละข้อมูลให้*คั่นด้วยเครื่องหมายทวิภาค (:)*  และ**สำแดงแยกตามประเภทรถยนต์** โดยข้อมูลใดไม่มีให้ใส่ N/A เช่น.  
  - รถที่ใช้เชื้อเพลิง ให้บันทึกข้อมูลดังนี้ 1600CC : 160HP:N/A  
  - รถที่ใช้พลังงานไฟฟ้า ให้บันทึกข้อมูลดังนี้ N/A 160HP:120KW   
  - รถที่ใช้ระบบไฮบริด ให้บันทึกข้อมูลดังนี้ 1600CC:160HP:120KW   
  {{< /hint >}} 


  4.4 ในช่อง *Customs Product Code (รหัสสินค้า)* **ให้ระบุประเภทพลังงานและ ชนิดเชื้อเพลิงที่ใช้กับเครื่องยนต์** เช่น BENZINE, BENZINE Ebo, BENZINE E85, DIESEL, HYBRID, ELECTRIC, NGV เป็นต้น.  

  4.5 ในช่อง *Product Attribute 1 (ลักษณะของสินค้า 1)* **ให้ระบุหมายเลขตัวถัง (Chassis No.)** {{< hl danger >}}โดยไม่ต้องใส่คำว่า Chassis No., และห้ามเว้นวรรค ห้ามใช้เครื่องหมายและตัวอักษรพิเศษ{{< /hl >}}  เช่น JTFHT02P000137628, ANH208064000 เป็นต้น  

  4.6 ในช่อง *Product Attribute 2 (ลักษณะของสินค้า 2)* **ให้ระบุหมายเลข เครื่องยนต์ (Engine No.)** {{< hl danger >}}โดยไม่ต้องใส่คำว่า Engine No. และห้ามเว้นวรรค ห้ามใช้เครื่องหมายและตัวอักษรพิเศษ{{< /hl >}} {{< hl success >}}กรณีที่ยี่ห้อเครื่องยนต์ตรงกับยี่ห้อตัวถัง ไม่ต้องระบุยี่ห้อเครื่องยนต์ ให้ระบุเฉพาะหมายเลขเครื่องยนต์เพียงอย่างเดียว{{< /hl >}} เช่น 1KD2389729 เป็นต้น  
  {{< hl info >}}กรณีที่ยี่ห้อเครื่องยนต์ไม่ตรงกับยี่ห้อตัวถัง ให้ระบุหมายเลขเครื่องยนต์แล้วตามด้วย เครื่องหมายทวิภาค ( : ) ตามด้วยชื่อยี่ห้อเครื่องยนต์{{< /hl >}} เช่น KD2389729:TOYOTA เป็นต้น  

  4.7 ในช่อง *Thai Description of Goods (ชนิดของภาษาไทย)* และ *English Description of Goods (ชนิดของภาษาอังกฤษ)* ให้ระบุ {{< hl success >}}ชนิดของ ยี่ห้อ รุ่นของรถยนต์ ปีที่ผลิต ขนาดความจุ ของกระบอกสูบ ขนาดกำลังของเครื่องยนต์ กำลังไฟฟ้า ประเภทพลังงานและชนิดเชื้อเพลิงที่ใช้กับเครื่องยนต์ หมายเลขตัวถัง หมายเลขเครื่องยนต์{{< /hl >}} เช่น รถยนต์นั่งใหม่สำเร็จรูป HONDA CR-V 2013 1600CC:16oHP:N/A BENZINE JTFHT02000137628 1KD2389729 เป็นต้น


5.  ให้ผู้นำของเข้าจัดทำข้อมูลใบขนสินค้าขาเข้า ตามมาตรฐานที่กรมศุลกากรกำหนดและ เป็นผู้ส่งข้อมูลทางอิเล็กทรอนิกส์เข้าสู่ระบบคอมพิวเตอร์ของศุลกากร เมื่อระบบคอมพิวเตอร์ของศุลกากร ได้ทำการตอบรับข้อมูลอิเล็กทรอนิกส์นั้น ในการปฏิบัติพิธีการศุลกากรถือเป็นการยื่นเอกสารนั้น ๆ ตามกฎหมายว่าด้วยศุลกากรและกฎหมายอื่นที่เกี่ยวข้องกับการศุลกากรแล้ว  

### ข้อ 4 การจัดทำใบรับรองรายละเอียดของรถยนต์สำเร็จรูปนำเข้า
 
1.  ให้ผู้นำของเข้าจัดทำใบรับรองรายละเอียดของรถยนต์สำเร็จรูปตามแบบที่กรมศุลกากรกำหนด *หนึ่งรายการต่อหนึ่งฉบับ* {{< hl danger >}}เว้นแต่รถยนต์สำเร็จรูปที่นำเข้า มีข้อมูลเฉพาะของสินค้าและอุปกรณ์พิเศษเหมือนกันทุกรายการ{{< /hl >}}  **ให้รวมจัดทำใบรับรองรายละเอียดของรถยนต์สำเร็จรูปฉบับเดียวกันได้**  
2.  ให้ผู้นำของเข้าเป็นผู้ลงนามรับรองในใบรับรองรายละเอียดของรถยนต์สำเร็จรูปที่นำเข้า.  
3. รถยนต์สำเร็จรูป*ที่ได้รับเอกสิทธิ์* ตามข้อผูกพันที่ประเทศไทยมีอยู่ต่อองค์การสหประชาชาติหรือตามกฎหมายระหว่างประเทศ หรือตามสัญญากับนานาประเทศ หรือทางการทูต ซึ่งได้ปฏิบัติต่อกันโดยอัธยาศัยไมตรี {{< hl success >}}ได้รับยกเว้นไม่ต้องจัดทำใบรับรองรายละเอียดของรถยนต์สำเร็จรูป{{< /hl >}} 


## ส่วนที่ 2  การตรวจสอบตามกระบวนการทางศุลกากร

### ข้อ 5 การตรวจสอบรถยนต์สำเร็จรูปนำเข้า ตามกระบวนการทางศุลกากร 

1.  ให้ผู้นำของเข้าติดต่อโรงพักสินค้าเพื่อเตรียมของให้พนักงานศุลกากรตรวจสอบ 
2.  ให้ผู้นำของเข้ายื่นเอกสารต่อพนักงานศุลกากรตามอำนาจหน้าที่หรือผู้ที่ได้รับ มอบหมาย เพื่อใช้ประกอบการตรวจปล่อยรถยนต์สำเร็จรูป ดังนี้
  - ใบรับรองรายละเอียดของรถยนต์สำเร็จรูป
  - เอกสารแสดงการได้รับสิทธิพิเศษต่าง ๆ ใบอนุญาต ใบทะเบียน หนังสืออนุญาตตามเงื่อนไขของกฎหมายที่เกี่ยวข้อง (ถ้ามี)
  - เอกสารที่เกี่ยวข้องกับรถยนต์สำเร็จรูป เช่น บัญชีราคาสินค้า (Invoice) แคตตาล็อก (Catalogue) เป็นต้น
3.  การตรวจสอบพิกัด ราคา และของให้เป็นไปตามหลักเกณฑ์ ในเรื่องการกำหนดพิกัด อัตราศุลกากร และการกำหนดราคาศุลกากรสำหรับการนำของเข้า
4.  พนักงานศุลกากรตามอำนาจหน้าที่หรือที่ได้รับมอบหมายตรวจสอบรายละเอียดของ รถยนต์สำเร็จรูป รวมถึงอุปกรณ์เสริมต่าง ๆ ให้ตรงตามข้อมูลใบขนสินค้าขาเข้า และใบรับรองรายละเอียดของ รถยนต์สำเร็จรูป ตามข้อ 5 2.  (2.1) หากพบว่าไม่ถูกต้องครบถ้วน ผู้นำของเข้าจะถูกพิจารณาความผิดและ พนักงานศุลกากร ตามอำนาจหน้าที่จะดำเนินการแก้ไขข้อมูลให้ถูกต้อง
5.  หน่วยควบคุมทางศุลกากรของแต่ละสำนักงานศุลกากรหรือด่านศุลกากร จะจัด พนักงานศุลกากรร่วมตรวจสอบสินค้ารถยนต์ที่นำเข้าทุกครั้ง โดยลงลายมือชื่อร่วมตรวจสอบในใบรับรอง รายละเอียดของรถยนต์สำเร็จรูป และพนักงานศุลกากรผู้ตรวจปล่อยจะบันทึกชื่อและตำแหน่งของพนักงาน ศุลกากรผู้ร่วมตรวจสอบ ไว้ในระบบคอมพิวเตอร์ของศุลกากรด้วย


## ส่วนที่ 3 การตรวจสอบรถยนต์สำเร็จรูปกรณีมีเหตุอันควรสงสัย

### ข้อ 6 กรณีสำนักสืบสวนและปราบปราม ขอทำการตรวจสอบรถยนต์สำเร็จรูปที่นำเข้าขณะทำการตรวจปล่อยของ  

1.  พนักงานศุลกากรผู้ร่วมตรวจสอบ จะมีหนังสือขอตรวจสอบพิกัด ราคา และของ ตามใบขนสินค้าขาเข้า ร่วมกับพนักงานศุลกากรผู้ตรวจปล่อยสินค้า
2.  พนักงานศุลกากรตามอำนาจหน้าที่หรือที่ได้รับมอบหมาย จะแจ้งให้ผู้นำของเข้า ทราบและทำการตรวจสอบรถยนต์สำเร็จรูปที่นำเข้าร่วมกัน โดยจะบันทึกชื่อและตำแหน่งของพนักงานศุลกากรผู้ร่วมตรวจสอบ ไว้ในระบบคอมพิวเตอร์ของศุลกากรด้วย

### ข้อ 7 กรณีมีการขนย้ายรถยนต์สำเร็จรูป 
จากที่ทำการศุลกากรแห่งหนึ่ง ไปยังที่ทำการศุลกากรอีกแห่งหนึ่ง พนักงานศุลกากรตามอำนาจหน้าที่ และ/หรือที่ได้รับมอบหมาย สามารถทำการตรวจสอบรถยนต์ สำเร็จรูปที่ขนย้ายนั้น ณ ที่ทำการศุลกากรต้นทาง ก่อนการขนย้ายไปยังที่ทำการศุลกากรปลายทางก็ได้

> **ส่วนที่ 4 การเชื่อมโยงข้อมูลใบขนสินค้าขาเข้ากับกรมการขนส่งทางบก**

### ข้อ 8 พนักงานศุลกากรผู้ตรวจปล่อย หรือผู้ที่ได้รับมอบหมาย 
จะส่งข้อมูลใบขนสินค้าขาเข้าทางอิเล็กทรอนิกส์ ให้กรมการขนส่งทางบก ผ่านระบบ National Single Window (NSW) เมื่อใบขนสินค้าขาเข้ามีสถานะส่งมอบสินค้าแล้ว
ในกรณีที่ของยังอยู่ในอารักขาของศุลกากรและตรวจพบว่ารายการที่ต้องสำแดงตามข้อ 3 (4)  ไม่ถูกต้องครบถ้วน พนักงานศุลกากรตามอำนาจหน้าที่ หรือที่ได้รับมอบหมายจะพิจารณาความผิดและ ดำเนินการแก้ไขข้อมูลให้ถูกต้อง ตามระเบียบปฏิบัติศุลกากรที่เกี่ยวข้อง ก่อนส่งข้อมูลใบขนสินค้าขาเข้าทาง อิเล็กทรอนิกส์ให้กรมการขนส่งทางบก ผ่านระบบ National Single Window (NSW)

### ข้อ 9 เมื่อพนักงานศุลกากรได้ส่งข้อมูลใบขนสินค้าขาเข้าทางอิเล็กทรอนิกส์ให้กรมการขนส่งทางบก
ตามข้อ 8 แล้ว หากผู้นำของเข้าร้องขอแก้ไขข้อมูลใบขนสินค้าขาเข้าตามรายการ ในข้อ 3(4) ให้นำเนินการดังนี้  

1.  ให้ผู้นำของเข้าหรือผู้รับมอบอำนาจกระทำการแทนของผู้นำของเข้า ซึ่งได้ยื่น ใบมอบอำนาจเป็นการทั่วไปไว้ตามคำขอลงทะเบียนเป็นผู้ปฏิบัติพิธีการศุลกากร และปรากฏในฐานข้อมูล ระบบทะเบียนผู้มาติดต่อของศุลกากร ยื่นคำร้องขอแก้ไขข้อมูลใบขนสินค้าขาเข้า พร้อมเอกสารหลักฐาน ประกอบการพิจารณาแก้ไข ต่อหน่วยงานตรวจปล่อย
2.  พนักงานศุลกากรตามอำนาจหน้าที่หรือที่ได้รับมอบหมาย จะพิจารณาความผิด และดำเนินการแก้ไขข้อมูลให้ถูกต้องตามระเบียบปฏิบัติศุลกากรที่เกี่ยวข้อง แล้วจึงส่งข้อมูลใบขนสินค้าขาเข้า ทางอิเล็กทรอนิกส์ที่ได้แก้ไขแล้ว ให้กรมการขนส่งทางบกผ่านระบบ National Single Window (NSW) 


### ข้อ 10 ประกาศนี้ให้ใช้บังคับตั้งแต่วันที่ 6 พฤษภาคม พ.ศ. 2561 เป็นต้นไป

---

{{< gdocs src="./docs.pdf" >}}


{{< button href="./docs.pdf" >}}ดาวน์โหลดประกาศ{{< /button >}}

{{< row_space >}}




> ที่มา : [กรมศุลกากร](http://www.customs.go.th/cont_strc_download_with_docno_date.php?lang=th&top_menu=menu_homepage&current_id=14223132414d505f49464b4c464a4f)
