---
title: หลักเกณฑ์ วิธีการ และเงื่อนไขการขอทุเลาการเสียอากรในสถานการณ์การแพร่ระบาดของโรคติดเชื้อไวรัสโคโรนา 2019 (โควิด-19)

subtitle: ประกาศกรมศุลกากรที่ 103/.2564 เรื่อง หลักเกณฑ์ วิธีการ และเงื่อนไขการขอทุเลาการเสียอากรในสถานการณ์การแพร่ระบาดของโรคติดเชื้อไวรัสโคโรนา 2019 (โควิด-19)

summary: ประกาศกรมศุลกากรที่ 103/.2564 เรื่อง หลักเกณฑ์ วิธีการ และเงื่อนไขการขอทุเลาการเสียอากรในสถานการณ์การแพร่ระบาดของโรคติดเชื้อไวรัสโคโรนา 2019 (โควิด-19)
authors:
  - admin
tags: ["ไวรัสโคโรนา 2019", "การขอทุเลาการเสียอากร"]
categories: ["ประกาศกรมศุลกากร"]
date: "2021-07-02"
publishDate: "2021-07-01"
lastMod: "2021-07-02"
featured: true
draft: false

# Featured image
# To use, add an image named `featured.jpg/png` to your page's folder.
# Placement options: 1 = Full column width, 2 = Out-set, 3 = Screen-width
# Focal point options: Smart, Center, TopLeft, Top, TopRight, Left, Right, BottomLeft, Bottom, BottomRight
image:
  placement:
  caption: ""
  focal_point: ""
  preview_only: true
---

![](featured.png)

เพื่อบรรเทาความเดือดร้อนแก่ผู้นําของเข้าหรือผู้ส่งของออกที่ได้รับผลกระทบจากการแพร่ระบาด ของโรคติดเชื้อไวรัสโคโรนา 2019 (โควิด-19) ในการขอทุเลาการเสียอากร อาศัยอํานาจตามความในมาตรา 37 และมาตรา 38 แห่งพระราชบัญญัติศุลกากร พ.ศ. 2560 อธิบดีกรมศุลกากรออกประกาศไว้ ดังต่อไปนี้

## ข้อ 1 ในประกาศนี้

- **“ผู้อุทธรณ์”** หมายความว่า ผู้นําของเข้าหรือผู้ส่งของออกตามกฎหมายว่าด้วยศุลกากร ซึ่งเป็น ผู้ได้รับแบบแจ้งการประเมินอากร เรียกเก็บอากรจากพนักงานศุลกากร และได้ยื่นอุทธรณ์การประเมินอากรแห่งพระราชบัญญัติศุลกากร.  
- **“ผู้ฟ้องคดี”** หมายความว่า ผู้นําของเข้าหรือผู้ส่งของออกซึ่งยื่นฟ้องคดีต่อศาล เพื่อโต้แย้งผลการพิจารณา อุทธรณ์ของคณะกรรมการพิจารณาอุทธรณ์ หรือผู้ฟ้องคดีตามมาตรา 42 แห่งพระราชบัญญัติศุลกากร พ.ศ. 2560.  
- **“ผู้ขอทุเลา”** หมายความว่า ผู้อุทธรณ์หรือผู้ฟ้องคดีซึ่งยื่นคําขอทุเลาการเสียอากรในระหว่างรอผล การพิจารณาอุทธรณ์ หรือคําพิพากษาของศาล  

## ข้อ 2  

การยื่นคําขอทุเลาการเสียอากรตั้งแต่วันที่ 1 กรกฎาคม พ.ศ. 2564 ถึงวันที่ 30 กันยายน พ.ศ. 2564 นอกจากการดําเนินการตามประกาศกรมศุลกากรที่ 189/.2560 เรื่อง หลักเกณฑ์ วิธีการ และเงื่อนไข การยื่นอุทธรณ์และวิธีพิจารณาอุทธรณ์ และการขอทุเลาการเสียอากร ลงวันที่ 25 ธันวาคม พ.ศ. 2560 แล้ว ให้สามารถ ดําเนินการเพิ่มเติมได้ตามที่กําหนดในประกาศนี้

## ข้อ 3 

การยื่นคําขอทุเลาการเสียอากรตามประกาศนี้ ให้ดําเนินการดังนี้  

1. ผู้อุทธรณ์ ให้ยื่นคําขอทุเลาการเสียอากรต่อหน่วยงานที่ออกแบบแจ้งการประเมินอากรตาม แบบแนบท้ายประกาศนี้
2. ผู้ฟ้องคดี ให้ยื่นคําขอทุเลาการเสียอากรต่อกองกฎหมายตามแบบแนบท้ายประกาศนี้

## ข้อ 4 

นอกจากหลักประกันตามข้อ 4 แห่งประกาศกรมศุลกากรที่ 184/.2560 เรื่อง หลักเกณฑ์ วิธีการ และเงื่อนไขการยื่นอุทธรณ์และวิธีพิจารณาอุทธรณ์ และการขอทุเลาการเสียอากร ลงวันที่ 29 ธันวาคม พ.ศ. 2560 ให้ผู้ขอทุเลายื่นคําขอทุเลาการเสียอากรพร้อมหลักประกันอย่างหนึ่งอย่างใด ดังต่อไปนี้  

1. หนังสือประกันตนเองของนิติบุคคล ตามแบบแนบท้ายประกาศนี้
2. หนังสือค้ําประกันของธนาคารฉบับเดิม สําหรับใบขนสินค้าที่ได้วางประกันด้วยหนังสือ ค้ำประกันของธนาคารในชั้นผ่านพิธีการศุลกากรไว้แล้ว พร้อมคํารับรองจากธนาคารให้ใช้หลักประกันฉบับเดิม ในการขอทุเลาการเสียอากร ตามแบบแนบท้ายประกาศนี้

## ข้อ 5  

มิให้นํากําหนดระยะเวลาการยื่นคําขอทุเลาการเสียอากรตามความในข้อ 8.3 แห่งประกาศ กรมศุลกากรที่ 184/.2560 เรื่อง หลักเกณฑ์ วิธีการ และเงื่อนไขการยื่นอุทธรณ์และวิธีพิจารณาอุทธรณ์ และการขอทุเลา การเสียอากร ลงวันที่ 29 ธันวาคม พ.ศ. 2560 มาใช้บังคับกับการยื่นขอทุเลาการเสียอากรที่ได้ดําเนินการตามข้อ 2 แห่งประกาศนี้แล้ว



**ประกาศกรมศุลกากรที่ 103/.2564 เรื่อง หลักเกณฑ์ วิธีการ และเงื่อนไขการขอทุเลาการเสียอากรในสถานการณ์การแพร่ระบาดของโรคติดเชื้อไวรัสโคโรนา 2019 (โควิด-19)**

{{< gdocs src="./docs.pdf" >}}

{{< rawhtml >}}
<br>

<br>
<div class="article-tags">
<a class="badge badge-danger" href="./docs.pdf" target="_blank" id="download_files_new">Download</a> 

</div>
<br>

{{< /rawhtml >}}

> ที่มา : [กรมศุลกากร](http://www.customs.go.th/cont_strc_download_with_docno_date.php?lang=th&top_menu=menu_homepage&current_id=14232932404e505f4b464a4e464b4d)
