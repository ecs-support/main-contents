---
title: 	การปฏิบัติพิธีการศุลกากรทางอิเล็กทรอนิกส์ (ฉบับที่ 4) (การยื่นบัญชีสินค้าทางรถไฟ)
subtitle: ประกาศกรมศุลกากร ที่ 73/2565 เรื่อง การปฏิบัติพิธีการศุลกากรทางอิเล็กทรอนิกส์ (ฉบับที่ 4) (การยื่นบัญชีสินค้าทางรถไฟ)
summary: ประกาศกรมศุลกากร ที่ 73/2565 เรื่อง การปฏิบัติพิธีการศุลกากรทางอิเล็กทรอนิกส์ (ฉบับที่ 4) (การยื่นบัญชีสินค้าทางรถไฟ)
authors:
  - admin
tags: ["บัญชีสินค้าทางรถไฟ","การปฏิบัติพิธีการศุลกากร"]
categories: ["ประกาศกรมศุลกากร"]
date: "2022-05-24"
publishDate: "2022-05-24"
lastMod: "2022-05-24"
featured: false
draft: false


image:
  placement:
  caption: ""
  focal_point: ""
  preview_only: true
---

![](featured.png)


กรมศุลกากรเผยแพร่ ประกาศกรมศุลกากร ที่ 73/2565 เรื่อง การปฏิบัติพิธีการศุลกากรทางอิเล็กทรอนิกส์ (ฉบับที่ 4)  เพื่อให้การรายงานยานพาหนะเข้า-ออกและการยื่นบัญชีสินค้าทางรถไฟ เป็นไปด้วยความเรียบร้อยเหมาะสมยิ่งขึ้น  อธิบดีกรมศุลกากรออกประกาศไว้ ดังต่อไปนี้

**ข้อ 1** ให้ยกเลิกความในข้อ 27 แห่งประกาศกรมศุลกากร ที่ 134/2561 เรื่อง การปฏิบัติพิธีการ ศุลกากรทางอิเล็กทรอนิกส์ ลงวันที่ 4 พฤษภาคม 2561 ซึ่งแก้ไขเพิ่มเติมโดยประกาศกรมศุลกากร ที่ 186/2564 เรื่อง แก้ไขเพิ่มเติมประกาศกรมศุลกากร ที่ 134/2561 ลงวันที่ 9 ธันวาคม 2564 และให้ใช้ความต่อไปนี้แทน

{{< hint success >}}
“**ข้อ 27 ให้ผู้รับผิดชอบการขนส่งสินค้าทางรถไฟหรือตัวแทน รายงานยานพาหนะ ที่ขนส่งสินค้าผ่านพรมแดนทางบกเข้ามาในราชอาณาจักรและยื่นบัญชีสินค้าทางอิเล็กทรอนิกส์** ดังนี้
1.	การรายงานยานพาหนะเข้าและบัญชีสินค้า ให้ส่งข้อมูลล่วงหน้าก่อนรถไฟเข้ามาในราชอาณาจักรไม่น้อยกว่า*หกชั่วโมง*
2.	การจัดทำข้อมูลรายงานยานพาหนะเข้าสำเร็จให้ระบุวันนำเข้าจริง เมื่อรถไฟได้เข้ามาถึงเขตด่านพรมแดน เว้นแต่ กรณีนำเข้าทางด่านศุลกากรปาดังเบซาร์ และด่านศุลกากรสุไหงโก-ลก ให้ถือว่าน่าเข้าจริงเมื่อรถไฟได้ผ่านสถานีรถไฟร่วมระหว่างประเทศที่ด่านพรมแดน
3.	การขอแก้ไขข้อมูลบัญชีสินค้าสำหรับรถไฟภายหลัง*สี่สิบแปดชั่วโมง* นับแต่วันที่นำเข้าจริงตาม (2) ให้จัดทำคำร้องขอแก้ไขยื่นต่อหน่วยงานควบคุมทางศุลกากร ณ ด่านศุลกากรที่นำเข้า เพื่อพิจารณาอนุญาตเป็นการเฉพาะเป็นราย ๆ ไป แล้วให้พนักงานศุลกากรทำการบันทึกแก้ไขข้อมูลบัญชีสินค้าสำหรับรถไฟในระบบคอมพิวเตอร์ของศุลกากรต่อไป ให้นำเรื่องการรายงานเรือเข้าและการยื่นบัญชีสินค้าสำหรับเรือมาใช้บังคับ กับการดำเนินการตามวรรคหนึ่ง โดยอนุโลม”
{{< /hint >}} 

**ข้อ 2** ให้ยกเลิกความในข้อ 64 แห่งประกาศกรมศุลกากร ที่ 134/2561 เรื่อง การปฏิบัติพิธีการ ศุลกากรทางอิเล็กทรอนิกส์ ลงวันที่ 4 พฤษภาคม พ.ศ. 2561 และให้ใช้ความต่อไปนี้แทน
{{< hint info >}}
“**ข้อ 64 ให้ผู้รับผิดชอบการขนส่งสินค้าทางรถไฟหรือตัวแทน รายงานยานพาหนะที่ขนส่ง สินค้าผ่านพรมแดนทางบกออกไปนอกราชอาณาจักรและยื่นบัญชีสินค้าทางอิเล็กทรอนิกส์** ดังนี้ 
1.	การรายงานยานพาหนะออกและบัญชีสินค้า ให้ส่งข้อมูลล่วงหน้าก่อนรถไฟออกนอกราชอาณาจักรไม่น้อยกว่า*หกชั่วโมง*
2.	การจัดทำข้อมูลรายงานยานพาหนะออกสำเร็จให้ระบุวันส่งออกจริงเมื่อรถไฟได้ออกจากเขตด่านพรมแดน
3.	การขอแก้ไขข้อมูลบัญชีสินค้าสำหรับรถไฟภายหลัง*สี่สิบแปดชั่วโมง*นับแต่วันที่ส่งออกจริง ตาม (2) ให้จัดทำคำร้องขอแก้ไขยื่นต่อหน่วยงานควบคุมทางศุลกากร ณ ด่านศุลกากรที่ส่งออก เพื่อพิจารณา อนุญาตเป็นการเฉพาะเป็นราย ๆ ไป แล้วให้พนักงานศุลกากรทำการบันทึกแก้ไขข้อมูลบัญชีสินค้าสำหรับรถไฟ ในระบบคอมพิวเตอร์ของศุลกากรต่อไป ให้นำเรื่องการรายงานเรือออกและการยื่นบัญชีสินค้าสำหรับเรือมาใช้บังคับ กับการดำเนินการตามวรรคหนึ่ง โดยอนุโลม”
{{< /hint >}} 

**ข้อ 3** ประกาศนี้ให้ใช้บังคับตั้งแต่บัดนี้เป็นต้นไป ประกาศ ณ *วันที่ 24 พฤษภาคม พ.ศ. 2565*



{{< row_space >}}

{{< gdocs src="./docs.pdf" >}}


{{< button href="./docs.pdf" >}}ดาวน์โหลดประกาศ{{< /button >}}

> ที่มา : [กรมศุลกากร](https://www.customs.go.th/cont_strc_download_with_docno_date.php?lang=th&top_menu=menu_homepage&current_id=142329324147505f4a464b4d464b4c)
