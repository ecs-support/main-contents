---
title: 	 การลงทะเบียนผู้ปฏิบัติพิธีการศุลกากรหรือดำเนินการในกระบวนการทางศุลกากร (ฉบับที่ 3)
subtitle: กรมศุลกากรเผยแพร่ประกาศกรมศุลกากร ที่ 151/2567 เรื่อง การลงทะเบียนผู้ปฏิบัติพิธีการศุลกากรหรือดำเนินการในกระบวนการทางศุลกากร (ฉบับที่ 3) มีรายละเอียดดังนี้
summary: ประกาศกรมศุลกากร ที่ 151/2567 เรื่อง การลงทะเบียนผู้ปฏิบัติพิธีการศุลกากรหรือดำเนินการในกระบวนการทางศุลกากร (ฉบับที่ 3)
authors:
  - admin
tags: ["ผู้ปฏิบัติพิธีการศุลกากร"]
categories: ["ประกาศกรมศุลกากร"]
date: "2024-08-06"
publishDate: "2024-08-06"
lastMod: "2024-08-06"
featured: false
draft: false


image:
  placement:
  caption: ""
  focal_point: ""
  preview_only: true
---

![](featured.png)

{{< row_space >}}


กรมศุลกากรเผยแพร่ประกาศกรมศุลกากร ที่ 151/2567 เรื่อง **การลงทะเบียนผู้ปฏิบัติพิธีการศุลกากรหรือดำเนินการในกระบวนการทางศุลกากร (ฉบับที่ 3)** มีรายละเอียดดังนี้

      เพื่อให้การลงทะเบียนผู้ปฏิบัติพิธีการศุลกากรหรือดำเนินการในกระบวนการทางศุลกากรมีความเหมาะสม สามารถอำนวยความสะดวกและตอบสนองความต้องการของประชาชนมากยิ่งขึ้น อาศัยอำนาจตามความในมาตรา 51 แห่งพระราชบัญญัติศุลกากร พ.ศ. 2560 อธิบดีกรมศุลกากร จึงออกประกาศไว้ ดังต่อไปนี้

**ข้อ 1** ให้ยกเลิกความในข้อ 16 แห่งประกาศกรมศุลกากร ที่ 94/2564 เรื่อง การลงทะเบียน ผู้ปฏิบัติพิธีการศุลกากรหรือดำเนินการในกระบวนการทางศุลกากร ลงวันที่ 23 มิถุนายน พ.ศ. 2564 ซึ่งแก้ไข เพิ่มเติมโดยประกาศกรมศุลกากร ที่ 94/2565 เรื่อง การลงทะเบียนผู้ปฏิบัติพิธีการศุลกากรหรือดำเนินการ ในกระบวนการทางศุลกากร (ฉบับที่ 2) ลงวันที่ 29 มิถุนายน พ.ศ. 2565 และให้ใช้ความต่อไปนี้แทน

**“ข้อ 16 ระบบทะเบียนผู้มาติดต่อจะระงับการใช้ข้อมูลทะเบียน จากเหตุที่*ไม่มีการปฏิบัติพิธีการศุลกากรหรือดำเนินการในกระบวนการทางศุลกากร ติดต่อกันเป็นเวลาหนึ่งปี* ผู้ถูกระงับการใช้ข้อมูลตามวรรคหนึ่งจะไม่สามารถปฏิบัติพิธีการศุลกากร หรือดำเนินการในกระบวนการทางศุลกากรได้ จนกว่าจะแจ้งขอใช้ข้อมูลทะเบียนใหม่ทั้งนี้ สามารถตรวจสอบผู้ถูกระงับการใช้ข้อมูลทะเบียนได้ ทางเว็บไซต์ของกรมศุลกากร ในวันที่ 25 ของเดือนที่ถัดจากวันที่ครบกำหนด ทาง https://www.customs.go.th ในหัวข้อ ผู้ประกอบการ > การลงทะเบียนเป็นผู้นำเข้า/ส่งออก > รายชื่อผู้นำเข้า/ส่งออกที่ไม่มีการปฏิบัติพิธีการศุลกากร ติดต่อกันในระยะเวลาที่กำหนด หรือช่องทางอื่นที่กรมศุลกากรกำหนด”**

*ให้ใช้แบบคำขอ แบบแนบ และข้อปฏิบัติในการ ยื่นแบบคำขอและวิธีการกรอกแบบคำขอแนบท้ายประกาศนี้แทน*


ข้อ 4 ผู้ลงทะเบียนที่ได้ยื่นแบบคำขอ และแบบแนบก่อนวันที่ประกาศนี้มีผลใช้บังคับ แต่ยังไม่ได้รับอนุญาตเนื่องจากเอกสารไม่ครบถ้วนถูกต้อง สามารถดำเนินการโดยใช้แบบคำขอ และแบบแนบ ตามแบบแนบท้ายประกาศกรมศุลกากร ที่ 94/2564 เรื่อง การลงทะเบียนผู้ปฏิบัติพิธีการศุลกากร หรือดำเนินการในกระบวนการทางศุลกากร ลงวันที่ 23 มิถุนายน พ.ศ. 2564 ซึ่งแก้ไขเพิ่มเติมโดยประกาศ กรมศุลกากร ที่ 94/2565 เรื่อง การลงทะเบียนเป็นผู้ปฏิบัติพิธีการศุลกากรหรือดำเนินการในกระบวนการ ทางศุลกากร (ฉบับที่ 2) ลงวันที่ 29 มิถุนายน พ.ศ. 2565 ได้จนกว่าจะแล้วเสร็จ

ข้อ 5 ประกาศนี้ให้ใช้บังคับ*ตั้งแต่วันที่ 15 สิงหาคม พ.ศ. 2567 เป็นต้นไป*

ประกาศ ณ วันที่ 2 สิงหาคม พ.ศ. 2567



{{< row_space >}}

{{< gdocs src="./docs.pdf" >}}

{{< row_space >}}



{{< button href="./docs.pdf" >}}ดาวน์โหลดประกาศ{{< /button >}}  


> ที่มา : [กรมศุลกากร](https://www.customs.go.th/cont_strc_download_with_docno_date.php?lang=th&top_menu=menu_homepage&current_id=14232a324147505f47464a4f464b4c)
