---
title: 	 การปฏิบัติพิธีการศุลกากรในการขนย้ายตู้คอนเทนเนอร์โดยรถไฟ ระหว่างสำนักงานศุลกากรท่าเรือกรุงเทพ และสำนักงานศุลกากรท่าเรือแหลมฉบัง
subtitle: ประกาศกรมศุลกากร ที่ 166/2567 เรื่อง การปฏิบัติพิธีการศุลกากรในการขนย้ายตู้คอนเทนเนอร์โดยรถไฟ ระหว่างสำนักงานศุลกากรท่าเรือกรุงเทพและสำนักงานศุลกากรท่าเรือแหลมฉบัง
summary: ประกาศกรมศุลกากร ที่ 166/2567 เรื่อง การปฏิบัติพิธีการศุลกากรในการขนย้ายตู้คอนเทนเนอร์โดยรถไฟ ระหว่างสำนักงานศุลกากรท่าเรือกรุงเทพและสำนักงานศุลกากรท่าเรือแหลมฉบัง
authors:
  - admin
tags: ["ตู้คอนเทนเนอร์","รถไฟ"]
categories: ["ประกาศกรมศุลกากร"]
date: "2024-09-16"
publishDate: "2024-09-16"
lastMod: "2024-09-16"
featured: false
draft: false


image:
  placement:
  caption: ""
  focal_point: ""
  preview_only: true
---

![](featured.png)

{{< row_space >}}


กรมศุลกากรเผยแพร่ประกาศกรมศุลกากร ที่ 166/2567 เรื่อง **การปฏิบัติพิธีการศุลกากรในการขนย้ายตู้คอนเทนเนอร์โดยรถไฟ ระหว่างสำนักงานศุลกากรท่าเรือกรุงเทพ และสำนักงานศุลกากรท่าเรือแหลมฉบัง** มีรายละเอียดดังนี้

เพื่อให้การปฏิบัติพิธีการศุลกากรในการขนย้ายตู้คอนเทนเนอร์โดยรถไฟระหว่างสำนักงานศุลกากรท่าเรือกรุงเทพและสำนักงานศุลกากรท่าเรือแหลมฉบังเป็นไปอย่างมีประสิทธิภาพ เพิ่มทางเลือกในการขนย้ายตู้คอนเทนเนอร์ให้แก่ผู้ประกอบการ และตอบสนองนโยบายของรัฐบาลในเรื่องการส่งเสริมระบบขนส่งสินค้าทางรางของประเทศ อธิบดีกรมศุลกากรออกประกาศไว้ ดังต่อไปนี้

**ข้อ 1**  ประกาศนี้ให้ใช้บังคับเมื่อพ้นกำหนดสามสิบวันนับแต่วันประกาศในราชกิจจานุเบกษาเป็นต้นไป

**ข้อ 2** ในประกาศนี้  
**“รถไฟ”** หมายความว่า รถไฟที่ใช้บรรทุกตู้คอนเทนเนอร์ที่ขนส่งระหว่างสำนักงานศุลกากรท่าเรือกรุงเทพ และสำนักงานศุลกากรท่าเรือแหลมฉบัง  
**“ผู้ขนส่งตู้คอนเทนเนอร์”** หมายความว่า ผู้ทำการขนย้ายตู้คอนเทนเนอร์โดยรถไฟระหว่าง สำนักงานศุลกากรท่าเรือกรุงเทพและสำนักงานศุลกากรท่าเรือแหลมฉบังที่ได้รับอนุญาตจากการรถไฟแห่งประเทศไทย

**ข้อ 3** ประกาศนี้ใช้บังคับกับ*การปฏิบัติพิธีการศุลกากรในการขนย้ายตู้คอนเทนเนอร์ โดยรถไฟระหว่างสำนักงานศุลกากรท่าเรือกรุงเทพ และสำนักงานศุลกากรท่าเรือแหลมฉบัง*

----
{{< row_space >}}

## ส่วนที่ 2
**การปฏิบัติพิธีการศุลกากรในการขนย้ายตู้คอนเทนเนอร์*ขาเข้า* โดยรถไฟจากสำนักงานศุลกากรท่าเรือแหลมฉบัง ไปยังสำนักงานศุลกากรท่าเรือกรุงเทพ**
 
**ข้อ 8** ของที่นำเข้ามาทางสำนักงานศุลกากรท่าเรือแหลมฉบังซึ่งทำการขนถ่ายจากเรือที่สำนักงานศุลกากรท่าเรือแหลมฉบัง และขนส่งโดยรถไฟเพื่อนำมาตรวจปล่อย ในเขตพื้นที่ของสำนักงานศุลกากรท่าเรือกรุงเทพ ให้ถือว่าความรับผิดในอันจะต้องเสียอากร สำหรับของนั้น เกิดขึ้นในเวลาที่เรือ ซึ่งนำของนั้นได้เข้ามาในเขตท่าเรือแหลมฉบัง  

**ข้อ 9** การขนย้ายตู้คอนเทนเนอร์ขาเข้าโดยรถไฟจาก สำนักงานศุลกากรท่าเรือแหลมฉบัง ไปยังสำนักงานศุลกากรท่าเรือกรุงเทพ ต้องมี {{< hlg >}}บัญชีสินค้าสำหรับเรือ (Manifest) และใบตราส่งสินค้า (Bill of Lading){{< /hlg >}} *ที่ระบุท่าที่มีชื่อส่งของถึง (Place of Delivery) เป็นท่าเรือกรุงเทพเท่านั้น*  

**ข้อ 10** ให้นายเรือหรือตัวแทนเรือจัดทำคำร้องขออนุญาตขนย้ายตู้คอนเทนเนอร์ขาเข้าตาม แบบแนบท้ายประกาศนี้ พร้อมสำเนาบัญชีสินค้าสำหรับเรือที่ระบุท่าที่มีชื่อส่งของถึงเป็นท่าเรือกรุงเทพ ยื่นต่อสำนักงานศุลกากรท่าเรือแหลมฉบังไม่น้อยกว่า 24 ชั่วโมง ก่อนการขนย้ายตู้คอนเทนเนอร์บรรทุกขึ้นรถไฟ

**ข้อ 11** ให้ผู้ขนส่งตู้คอนเทนเนอร์จัดทำใบกำกับการขนย้ายตู้คอนเทนเนอร์ขาเข้าตามแบบ แนบท้ายประกาศนี้ ยื่นต่อสำนักงานศุลกากรท่าเรือแหลมฉบังไม่น้อยกว่า 24 ชั่วโมง ก่อนรถไฟเดินทางออก จากสำนักงานศุลกากรท่าเรือแหลมฉบัง และอำนวยความสะดวกแก่พนักงานศุลกากรในการตรวจสอบตู้คอนเทนเนอร์ มัดลวดประทับตราตะกั่ว กศก. หรือติดตั้งอุปกรณ์อื่นใดที่กรมศุลกากรกำหนดที่ตู้คอนเทนเนอร์  

**ข้อ 12**  ให้ผู้ขนส่งตู้คอนเทนเนอร์เป็นผู้รับผิดชอบควบคุมการเคลื่อนย้ายตู้คอนเทนเนอร์ ที่ผ่านการตรวจสอบ และได้รับอนุญาตจากสำนักงานศุลกากรท่าเรือแหลมฉบัง บรรทุกขึ้นรถไฟผ่านการตรวจสอบตู้คอนเทนเนอร์ทางรถไฟ ด้วยเครื่องเอกซเรย์  

      กรณีมีเหตุจำเป็นที่ต้องขนถ่ายตู้คอนเทนเนอร์นอกเส้นทางหรือจุดที่จะทำการขนถ่ายตู้คอนเทนเนอร์ ตามที่การรถไฟแห่งประเทศไทยได้แจ้งไว้ต่อกรมศุลกากร ให้การรถไฟแห่งประเทศไทยแจ้งสำนักงานศุลกากร ท่าเรือแหลมฉบังทราบล่วงหน้าไม่น้อยกว่า 24 ชั่วโมง ก่อนการขนถ่ายตู้คอนเทนเนอร์นอกเส้นทางหรือจุดที่ จะทำการขนถ่ายตู้คอนเทนเนอร์ เพื่อพิจารณาอนุมัติและกำหนดวิธีการควบคุมทางศุลกากรเป็นรายกรณีไป หรือในกรณีที่มีเหตุสุดวิสัย ให้การรถไฟแห่งประเทศไทยแจ้งสำนักงานศุลกากรท่าเรือแหลมฉบังทราบในโอกาสแรกด้วย เพื่อให้พนักงานศุลกากรพิจารณาและกำหนดวิธีการควบคุมทางศุลกากรเป็นรายกรณีเช่นเดียวกัน   

**ข้อ 13** ให้ผู้ขนส่งตู้คอนเทนเนอร์ใช้สำเนาคำร้องขออนุญาตขนย้ายตู้คอนเทนเนอร์ขาเข้า และสำเนาใบกำกับการขนย้ายตู้คอนเทนเนอร์ขาเข้า เป็นเอกสารกำกับการขนย้ายตู้คอนเทนเนอร์ขาเข้าโดยรถไฟ เมื่อรถไฟมาถึงสำนักงานศุลกากรท่าเรือกรุงเทพ ให้ผู้ขนส่งตู้คอนเทนเนอร์ ยื่นสำเนาคำร้องขออนุญาตขนย้ายตู้คอนเทนเนอร์ขาเข้า และสำเนาใบกำกับการขนย้ายตู้คอนเทนเนอร์ขาเข้า ต่อสำนักงานศุลกากรท่าเรือกรุงเทพ เพื่อตรวจสอบและควบคุมการขนถ่ายตู้คอนเทนเนอร์ และให้ผู้นำของเข้าปฏิบัติพิธีการศุลกากรทางอิเล็กทรอนิกส์ตามที่กรมศุลกากรกำหนดต่อไป  

**ข้อ 14** การตรวจปล่อยสินค้าขาเข้าให้เป็นอำนาจและหน้าที่ของหน่วยงานบริการศุลกากร ประจำสถานที่ตรวจปล่อยของสำนักงานศุลกากรท่าเรือกรุงเทพ

-----
{{< row_space >}}

## ส่วนที่ 3
**การปฏิบัติพิธีการศุลกากรในการขนย้ายตู้คอนเทนเนอร์*ขาออก* โดยรถไฟจากสำนักงานศุลกากรท่าเรือกรุงเทพไปยังสำนักงานศุลกากรท่าเรือแหลมฉบัง**

**ข้อ 15** ในการจัดทำใบขนสินค้าขาออกให้ผู้ส่งของออก*ระบุรหัสสถานที่ตรวจปล่อย (Release Port) เป็นท่าบริการรถไฟสำนักงานศุลกากรท่าเรือกรุงเทพ รหัส 0255* และ {{< hlg >}}รหัสสถานที่รับบรรทุก (Load Port) เป็นสำนักงานศุลกากรท่าเรือแหลมฉบัง รหัส 2801{{< /hlg >}}

**ข้อ 16** การขนย้ายตู้คอนเทนเนอร์ขาออกโดยรถไฟจากสำนักงานศุลกากรท่าเรือกรุงเทพ ไปยังสำนักงานศุลกากรท่าเรือแหลมฉบัง ต้องมีใบขนสินค้าขาออกสถานะพร้อมรับบรรทุกที่ผ่านการตรวจ ปล่อยโดยสำนักงานศุลกากรท่าเรือกรุงเทพแล้วเท่านั้น  

**ข้อ 17** ให้ผู้ขนส่งตู้คอนเทนเนอร์จัดทำรายงานตู้คอนเทนเนอร์ขาออกตามแบบแนบท้าย ประกาศนี้ ยื่นต่อสำนักงานศุลกากรท่าเรือกรุงเทพ ก่อนการขนย้ายตู้คอนเทนเนอร์บรรทุกขึ้นรถไฟไม่น้อยกว่า 24 ชั่วโมง ก่อนรถไฟเดินทางออกจากสำนักงานศุลกากรท่าเรือกรุงเทพ และอำนวยความสะดวกแก่พนักงาน ศุลกากรในการตรวจสอบตู้คอนเทนเนอร์ หรือติดตั้งอุปกรณ์อื่นใดที่กรมศุลกากรกำหนดที่ตู้คอนเทนเนอร์  

**ข้อ 18** ให้ผู้ขนส่งตู้คอนเทนเนอร์เป็นผู้รับผิดชอบควบคุมการขนย้ายตู้คอนเทนเนอร์ ที่ผ่านการตรวจสอบและได้รับอนุญาตจากสำนักงานศุลกากรท่าเรือกรุงเทพแล้ว บรรทุกขึ้นรถไฟผ่านการตรวจสอบ ตู้คอนเทนเนอร์ทางรถไฟด้วยเครื่องเอกซเรย์ ณ สำนักงานศุลกากรท่าเรือแหลมฉบัง
กรณีมีเหตุจำเป็นที่ต้องขนถ่ายตู้คอนเทนเนอร์นอกเส้นทางหรือจุดที่จะทำการขนถ่ายตู้คอนเทนเนอร์ ตามที่การรถไฟแห่งประเทศไทยได้แจ้งไว้ต่อกรมศุลกากรให้การรถไฟแห่งประเทศไทยแจ้งสำนักงานศุลกากร ท่าเรือกรุงเทพทราบล่วงหน้าไม่น้อยกว่า 24 ชั่วโมง ก่อนการขนถ่ายตู้คอนเทนเนอร์นอกเส้นทางหรือจุดที่จะ ทำการขนถ่ายตู้คอนเทนเนอร์ เพื่อพิจารณาอนุมัติและกำหนดวิธีการควบคุมทางศุลกากรเป็นรายกรณีไป หรือ ในกรณีที่มีเหตุสุดวิสัย ให้การรถไฟแห่งประเทศไทยแจ้งสำนักงานศุลกากรท่าเรือกรุงเทพทราบในโอกาสแรกด้วย เพื่อให้พนักงานศุลกากรพิจารณาและกำหนดวิธีการควบคุมทางศุลกากรเป็นรายกรณีเช่นเดียวกัน  

**ข้อ 19** ให้ผู้ขนส่งตู้คอนเทนเนอร์ใช้สำเนารายงานตู้คอนเทนเนอร์ขาออกเป็นเอกสารกำกับ การขนย้ายตู้คอนเทนเนอร์ขาออกโดยรถไฟ เมื่อรถไฟมาถึงสำนักงานศุลกากรท่าเรือแหลมฉบัง ให้ผู้ขนส่งตู้คอนเทนเนอร์ยื่นสำเนารายงานตู้คอนเทนเนอร์ขาออกต่อสำนักงานศุลกากรท่าเรือแหลมฉบัง เพื่อตรวจสอบและควบคุมการขนถ่ายตู้คอนเทนเนอร์จากรถไฟ เข้าเก็บ ณ จุดรับบรรทุก เพื่อรอการบรรทุกลงเรือต่อไป
 
 --------
 {{< row_space >}}
 
## ส่วนที่ 4
**พิธีการศุลกากรเฉพาะเรื่อง**

**ข้อ 20** กรณีของที่จะส่งออกไม่ได้บรรทุกลงในเรือ หรือบรรทุกลงในเรือไม่ครบจำนวน ให้นายเรือหรือตัวแทนเรือแจ้งเหตุที่ไม่สามารถนำของนั้นบรรทุกลงในเรือต่อสำนักงานศุลกากรท่าเรือแหลมฉบัง ภายในกำหนดสามวันนับแต่วันที่เรือออกจากท่า และดำเนินการอย่างใดอย่างหนึ่ง ดังต่อไปนี้

1. กรณีเปลี่ยนเรือ ให้นายเรือหรือตัวแทนเรือยื่นคำขออนุญาตต่อสำนักงานศุลกากร ท่าเรือแหลมฉบัง เมื่อได้รับอนุญาตแล้ว ให้นายเรือหรือตัวแทนเรือดำเนินการแก้ไขข้อมูลการส่งออกตามที่กำหนดไว้ในประกาศกรมศุลกากรว่าด้วยการปฏิบัติพิธีการศุลกากรทางอิเล็กทรอนิกส์

2. กรณีการขอตรวจรับสินค้ากลับคืน หรือการยกเลิกการส่งออก ให้ผู้ส่งของออก และนายเรือหรือตัวแทนเรือยื่นคำขออนุญาตต่อสำนักงานศุลกากรท่าเรือแหลมฉบัง เมื่อได้รับอนุญาตแล้ว ให้ดำเนินการตามที่กำหนดไว้ในประกาศกรมศุลกากรว่าด้วยการปฏิบัติพิธีการศุลกากรทางอิเล็กทรอนิกส์ ทั้งนี้ ไม่อนุญาตให้ขนส่งกลับทางรถไฟในกรณีที่ตู้คอนเทนเนอร์อยู่ระหว่างการขนส่งโดยรถไฟ หรือได้ขนถ่ายขึ้นที่ท่าเรือในเขตพื้นที่สำนักงานศุลกากรท่าเรือแหลมฉบังแล้ว   

**ข้อ 21** กรณีผู้ขนส่งตู้คอนเทนเนอร์กระทำความผิดตามกฎหมายว่าด้วยศุลกากรหรือ กฎหมายอื่นที่เกี่ยวกับการศุลกากร หรือไม่ปฏิบัติตามระเบียบหรือเงื่อนไขที่กำหนด พนักงานศุลกากรจะ พิจารณาบังคับสัญญาประกันและทัณฑ์บน และแจ้งให้การรถไฟแห่งประเทศไทยระงับหรือเพิกถอนสิทธิในการเป็น ผู้ขนส่งตู้คอนเทนเนอร์ รวมถึงดำเนินคดีตามกฎหมายศุลกากรและกฎหมายอื่นที่เกี่ยวข้องต่อไป  

**ข้อ 22** กรณีเกิดอุบัติเหตุหรือเหตุสุดวิสัยอย่างใด ๆ ที่มีความจำเป็นต้องเปลี่ยนวิธีการหรือ ให้ผู้ขนส่งตู้คอนเทนเนอร์แจ้งความต่อพนักงานสอบสวนเพื่อเป็นหลักฐานรูปแบบการขนส่งตามประกาศนี้ พร้อมกับยื่นคำร้องขอแก้ไขข้อมูลใบกำกับการขนย้ายตู้คอนเทนเนอร์ขาเข้าหรือรายงานตู้คอนเทนเนอร์ ขาออกต่อสำนักงานศุลกากรท่าเรือกรุงเทพหรือสำนักงานศุลกากรท่าเรือแหลมฉบังเพื่อพิจารณาอนุมัติให้ดำเนินการตามที่เห็นสมควร ภายใต้การควบคุมและกำกับดูแลของส่วนควบคุมทางศุลกากร สำนักงาน ศุลกากรท่าเรือกรุงเทพหรือส่วนควบคุมทางศุลกากร สำนักงานศุลกากรท่าเรือแหลมฉบัง  

ประกาศ ณ *วันที่ 10 กันยายน พ.ศ. 2567*



{{< row_space >}}

{{< gdocs src="./docs.pdf" >}}

{{< row_space >}}



{{< button href="./docs.pdf" >}}ดาวน์โหลดประกาศ{{< /button >}}  {{< button href="./annex_166-2567.pdf" >}}ดาวน์โหลดเอกสารแนบท้ายประกาศ{{< /button >}}


> ที่มา : [กรมศุลกากร](https://www.customs.go.th/cont_strc_download_with_docno_date.php?lang=th&top_menu=menu_homepage&current_id=14232a324147505f4b464b48464b47)
