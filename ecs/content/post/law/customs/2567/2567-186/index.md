---
title: 	 พิธีการศุลกากรว่าด้วยการถ่ายลำทางอิเล็กทรอนิกส์ (ฉบับที่ 4)
subtitle: ประกาศกรมศุลกากร ที่ 186/2567 เรื่อง พิธีการศุลกากรว่าด้วยการถ่ายลำทางอิเล็กทรอนิกส์ (ฉบับที่ 4)
summary: ประกาศกรมศุลกากร ที่ 186/2567 เรื่อง พิธีการศุลกากรว่าด้วยการถ่ายลำทางอิเล็กทรอนิกส์ (ฉบับที่ 4)
authors:
  - admin
tags: ["ถ่ายลำ"]
categories: ["ประกาศกรมศุลกากร"]
date: "2024-10-15"
publishDate: "2024-10-15"
lastMod: "2024-10-15"
featured: false
draft: false


image:
  placement:
  caption: ""
  focal_point: ""
  preview_only: true
---

![](featured.png)

{{< row_space >}}

กรมศุลกากรเผยแพร่ **ประกาศกรมศุลกากร ที่ 186/2567 เรื่อง พิธีการศุลกากรว่าด้วยการ*ถ่ายลำ*ทางอิเล็กทรอนิกส์ (ฉบับที่ 4)** มีรายละเอียดดังนี้ 

เพื่อให้การถ่ายลำเป็นไปตามมาตรฐานสากลและเป็นไปตามหลักเกณฑ์ในอนุสัญญาระหว่าง ประเทศว่าด้วยพิธีการศุลกากรที่เรียบง่ายและสอดคล้องกัน (The International Convention on the Simplification and Harmonization of Customs Procedures) ประกอบกับเพื่อเป็นการอำนวย ความสะดวกแก่ผู้ประกอบการ อันเป็นการพัฒนาความสามารถในการแข่งขันของประเทศในการขนส่งสินค้าทางเรือให้มีศักยภาพสูง อธิบดีกรมศุลกากรจึงออกประกาศไว้ ดังต่อไปนี้

**ข้อ 1** ให้เพิ่มความต่อไปนี้เป็น (2.3) ของข้อ 3.8 แห่งประกาศกรมศุลกากร ที่ 140/2560 เรื่อง พิธีการศุลกากรว่าด้วยการถ่ายลำทางอิเล็กทรอนิกส์ ลงวันที่ 10 พฤศจิกายน พ.ศ. 2560

**“(2.3) กรณีของที่ถ่ายลำนั้นบรรจุใน*ตู้คอนเทนเนอร์ที่บรรจุของขาเข้าผู้รับตราส่งรายเดียว (ตู้ Full Container Load : FCL) โดยมีผู้ขอถ่ายลำเป็นสายเรือ หรือตัวแทนเรือ หรือเป็นผู้ประกอบการระดับ มาตรฐานเออีโอ และถ่ายลำในสถานที่ตรวจปล่อยของ (Release Port) เดียวกัน หรือเป็นการถ่ายลำภายในทำเนียบท่าเรือย่อยภายในท่าเรือเดียวกัน***


**เมื่อระบบคอมพิวเตอร์ของศุลกากรตอบกลับเลขที่ใบขนสินค้าถ่ายลำทางอิเล็กทรอนิกส์ ให้ผู้ขอถ่ายลำทราบ ระบบคอมพิวเตอร์ของศุลกากรจะตรวจสอบข้อมูลว่าครบถ้วนและถูกต้อง ตามมาตรฐานที่กรมศุลกากรกำหนด หากพบว่าครบถ้วนและถูกต้อง จะอนุญาตให้ทำการเคลื่อนย้ายของถ่ายลำ ไปยังหน่วยงานศุลกากรประจำเรือขาออก เพื่อบรรทุกโดย*ไม่ต้องพบพนักงานศุลกากร เพื่อตรวจสอบ* *เว้นแต่มีเหตุอันควรสงสัย และไม่ต้องมัดลวดประทับดวงตราตะกั่ว กศก. ที่ตู้คอนเทนเนอร์***  

**ทั้งนี้ ในการรับบรรทุกของถ่ายลำ ระบบคอมพิวเตอร์ของศุลกากรจะตรวจสอบ ข้อมูลบัญชีสินค้าสำหรับเรือขาออก สำหรับของถ่ายลำกับข้อมูลรายงานเรือออกและข้อมูลใบขนสินค้าถ่ายลำใน ระบบคอมพิวเตอร์ของศุลกากร หากพบว่าถูกต้องตรงกันระบบจะปรับสถานะการรับบรรทุกในใบขนสินค้าถ่ายลำ และแจ้งกลับผู้ส่งข้อมูลใบขนสินค้าถ่ายลำให้ทราบว่า “Goods Loaded” ถือเป็นการรับบรรทุกของถ่ายลำแล้ว”**

**ข้อ 2** ให้เพิ่มความต่อไปนี้เป็น (4) ของข้อ 3.8 แห่งประกาศกรมศุลกากร ที่ 140/2560 เรื่อง พิธีการศุลกากรว่าด้วยการถ่ายลำทางอิเล็กทรอนิกส์ ลงวันที่ 10 พฤศจิกายน พ.ศ. 2560

**“(4) ให้ผู้ขอถ่ายลำติดตามสถานะของใบขนสินค้าถ่ายลำ *ให้ปรับสถานะเป็นรับบรรทุก ภายใน 30 วัน นับจากวันที่ส่งของถ่ายลำออกไปนอกราชอาณาจักร* หากพบว่าสถานะของใบขนสินค้าถ่ายลำ ยังไม่ปรับสถานะเป็นรับบรรทุกให้ติดต่อพนักงานศุลกากรเพื่อตรวจสอบและแก้ไขให้ระบบคอมพิวเตอร์ของศุลกากรปรับสถานะของใบขนสินค้าถ่ายลำให้ถูกต้องต่อไป”**

**ข้อ 3** ประกาศนี้ให้ใช้บังคับ*ตั้งแต่วันที่ 9 ตุลาคม พ.ศ. 2567 เป็นต้นไป*




{{< row_space >}}

{{< gdocs src="./docs.pdf" >}}

{{< row_space >}}



{{< button href="./docs.pdf" >}}ดาวน์โหลดประกาศ{{< /button >}} 


> ที่มา : [กรมศุลกากร](https://www.customs.go.th/cont_strc_download_with_docno_date.php?lang=th&top_menu=menu_homepage&current_id=14232a324148505e4f464b4b464a4e)
