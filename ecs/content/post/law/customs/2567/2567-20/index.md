---
title: 	 การยื่นคำขออนุญาตจัดตั้ง คำขอเปิดดำเนินการ คำขอแจ้งการเปลี่ยนแปลงข้อมูล และเอกสารต่าง ๆ โดยวิธีการทางอิเล็กทรอนิกส์
subtitle: ประกาศกรมศุลกากรที่ 20/2567 เรื่อง การยื่นคำขออนุญาตจัดตั้ง คำขอเปิดดำเนินการ คำขอแจ้งการเปลี่ยนแปลงข้อมูล และเอกสารต่าง ๆ สำหรับคลังสินค้าทัณฑ์บน เขตปลอดอากร และการประกอบกิจการในเขตปลอดอากรโดยวิธีการทางอิเล็กทรอนิกส์ 
summary: ประกาศกรมศุลกากรที่ 20/2567 เรื่อง การยื่นคำขออนุญาตจัดตั้ง คำขอเปิดดำเนินการ คำขอแจ้งการเปลี่ยนแปลงข้อมูล และเอกสารต่าง ๆ สำหรับคลังสินค้าทัณฑ์บน เขตปลอดอากร และการประกอบกิจการในเขตปลอดอากรโดยวิธีการทางอิเล็กทรอนิกส์ 
authors:
  - admin
tags: ["สิทธิประโยชน์ทางภาษี"]
categories: ["ประกาศกรมศุลกากร"]
date: "2024-02-21"
publishDate: "2024-02-14"
lastMod: "2024-02-21"
featured: false
draft: false


image:
  placement:
  caption: ""
  focal_point: ""
  preview_only: true
---

![](featured.png)

{{< row_space >}}




กรมศุลกากรเผยแพร่ ประกาศกรมศุลกากรที่ 20/2567 เรื่อง *การยื่นคำขออนุญาตจัดตั้ง คำขอเปิดดำเนินการ คำขอแจ้งการเปลี่ยนแปลงข้อมูล และเอกสารต่าง ๆ* {{< hl success >}}สำหรับคลังสินค้าทัณฑ์บน เขตปลอดอากร และการประกอบกิจการในเขตปลอดอากร{{< /hl  >}} {{< hl warning >}}โดยวิธีการทางอิเล็กทรอนิกส์{{< /hl  >}} 

เพื่อเป็นการอำนวยความสะดวกสำหรับการยื่นคำขอ และเอกสารต่าง ๆ เกี่ยวกับการขออนุญาตจัดตั้ง การขอเปิดดำเนินการ และการขอแจ้งการเปลี่ยนแปลงข้อมูล คลังสินค้าทัณฑ์บน เขตปลอดอากร และการประกอบกิจการในเขตปลอดอากร โดยให้สามารถกระทำได้โดยวิธีการทางอิเล็กทรอนิกส์ อธิบดีกรมศุลกากร จึงออกประกาศไว้ ดังต่อไปนี้

**ข้อ 1** การยื่นคำขออนุญาตจัดตั้ง คำขอเปิดดำเนินการ คำขอแจ้งการเปลี่ยนแปลงข้อมูล และเอกสารต่าง ๆ สำหรับคลังสินค้าทัณฑ์บน เขตปลอดอากร และการประกอบกิจการในเขตปลอดอากร ให้สามารถดำเนินการโดยวิธีการทางอิเล็กทรอนิกส์ ตามหลักเกณฑ์ วิธีการ และเงื่อนไขที่กำหนดในประกาศนี้ ประเภทของคำขอและเอกสารต่าง ๆ ในการขออนุญาตจัดตั้ง ขอเปิดดำเนินการ ขอแจ้ง การเปลี่ยนแปลงข้อมูลสำหรับคลังสินค้าทัณฑ์บน เขตปลอดอากรและการประกอบกิจการในเขตปลอดอากรที่สามารถดำเนินการโดยวิธีการทางอิเล็กทรอนิกส์ตามวรรคหนึ่ง ให้เป็นไปตามรายการที่กำหนดแนบท้ายประกาศนี้

**ข้อ 2** ผู้ประสงค์จะยื่นคำขออนุญาตจัดตั้ง คำขอเปิดดำเนินการ คำขอแจ้งการเปลี่ยนแปลงข้อมูล และเอกสารต่าง ๆ สำหรับคลังสินค้าทัณฑ์บน เขตปลอดอากรและการประกอบกิจการในเขตปลอดอากร โดยวิธีการทางอิเล็กทรอนิกส์ ให้ดำเนินการ ดังนี้  

2.1  ลงทะเบียนใช้บริการระบบการเชื่อมโยงข้อมูลอิเล็กทรอนิกส์ ณ จุดเดียว (National Single Window: NSW) บนเว็บไซต์ http://www.thainsw.net โดยปฏิบัติตามคู่มือการลงทะเบียนใช้ระบบดังกล่าว และจะต้องมีลายมือชื่ออิเล็กทรอนิกส์ที่ได้รับการยอมรับตามกฎหมาย (Digital Signature) โดยสมัครกับผู้ให้ บริการออกใบรับรองอิเล็กทรอนิกส์ (Certification Authority : CA)  

2.2 การยื่นคำขอและเอกสารต่าง ๆ ตามประกาศนี้ ให้ดำเนินการผ่านระบบงาน **“ระบบรับคำขอและออกใบอนุญาตสำหรับโรงพักสินค้า ที่มั่นคง ท่าเรือรับอนุญาต คลังสินค้าทัณฑ์บน และเขตปลอดอากร”** บนเว็บไซต์ http://www.thainsw.net ตามขั้นตอนและวิธีการใช้งานระบบดังกล่าว โดยต้องระบุข้อมูลในคำขอและเอกสารต่าง ๆ ที่ส่งมาให้ถูกต้องครบถ้วน พร้อมทั้งแนบเอกสารหลักฐาน ตามที่ประกาศกรมศุลกากรในเรื่องนั้นกำหนดในรูปแบบไฟล์ pdf ที่มีความละเอียดอย่างน้อย 300 จุดต่อตารางนิ้ว (DPI)  

2.3 ผู้ยื่นคำขอต้องดำเนินการชำระค่าธรรมเนียมให้ครบถ้วนตามที่กฎหมายกำหนด และส่งหลักฐานการชำระค่าธรรมเนียมพร้อมกับคำขอและเอกสารต่าง ๆ ด้วย

**ข้อ 3** กรมศุลกากรจะดำเนินการพิจารณาคำขอและเอกสารต่าง ๆ ที่ถูกต้องและครบถ้วนตามหลักเกณฑ์และเงื่อนไขที่ประกาศกรมศุลกากรในเรื่องนั้นกำหนดไว้

**ข้อ 4** ประกาศนี้ให้ใช้บังคับ*ตั้งแต่วันที่ 14 กุมภาพันธ์ พ.ศ. 2567 เป็นต้นไป*

{{< row_space >}}

## ประเภทคำขอและเอกสารต่าง ๆ สำหรับการขออนุญาตจัดตั้ง การขอเปิดดำเนินการ และการขอแจ้งการเปลี่ยนแปลงข้อมูล ที่สามารถยื่นโดยวิธีการทางอิเล็กทรอนิกส์

1.	คำขอใบอนุญาตจัดตั้งคลังสินค้าทัณฑ์บนและเอกสารหลักฐานประกอบคำขอ 
2.	คำขออนุญาตจัดตั้งเขตปลอดอากรและเอกสารหลักฐานประกอบคำขอ
3.	คำขออนุญาตประกอบกิจการในเขตปลอดอากรและเอกสารหลักฐานประกอบคำขอ 
4.	คำขอเปิดดำเนินการคลังสินค้าทัณฑ์บนและเอกสารหลักฐานประกอบคำขอ
5.	คำขอเปิดดำเนินการเขตปลอดอากรและเอกสารหลักฐานประกอบคำขอ
6.	หนังสือแจ้งการเปลี่ยนแปลงข้อมูลสำหรับคลังสินค้าทัณฑ์บนและเอกสารหลักฐานประกอบ 
7.	คำขอแจ้งการเปลี่ยนแปลงข้อมูลผู้จัดตั้งเขตปลอดอากรและเอกสารหลักฐานประกอบคำขอ
8.	คำขอแจ้งการเปลี่ยนแปลงข้อมูลผู้ประกอบกิจการในเขตปลอดอากรและเอกสารหลักฐานประกอบคำขอ


{{< row_space >}}

{{< gdocs src="./docs.pdf" >}}


{{< button href="./docs.pdf" >}}ดาวน์โหลดประกาศ{{< /button >}}

> ที่มา : [กรมศุลกากร](https://www.customs.go.th/cont_strc_download_with_docno_date.php?lang=th&top_menu=menu_homepage&current_id=14232a32404e505f4d464a4f464b46)
