---
title: สอบถามวิธีการขอสงวนสิทธิการใช้ฟอร์มรับรองถิ่นกำเนิดสินค้า กรณีมีการนำเข้าสินค้า ที่มีถิ่นกำเนิดจากประเทศสาธารณรัฐประชาชนจีนแต่ผู้นำของเข้าไม่สามารถนำหนังสือรับรองถิ่นกำเนิดสินค้า (Form E) มาแสดงก่อนนำของออกจากอารักขาศุลกากร
publishDate: "2024-01-30"
draft: false
authors: []
tags: ['สิทธิพิเศษทางการค้า']
categories: ["FTA"]
---

ตามประกาศกระทรวงการคลัง  เรื่อง การยกเว้นอากรและลดอัตราอากรศุลกากรสำหรับเขตการค้าเสรีอาเซียน-จีน ลงวันที่ 30 ธันวาคม 2564
{{<  hint success >}}
ข้อ 3 (5) ในกรณีที่ผู้นำของเข้าไม่สามารถแสดงหนังสือรับรองถิ่นกำเนิดสินค้า (Form E)  ก่อนนำของออกจากอารักขาของศุลกากร แต่ประสงค์จะใช้สิทธิพิเศษทางอากรศุลกากรในการขอยกเว้นอากรหรือลดอัตราอากร  *ให้แจ้งความประสงค์และชำระค่าอากรในอัตราปกติไปก่อน*
{{<  /hint >}}
**ตามประกาศกรมศุลกากรที่ 218/2564** เรื่อง หลักเกณฑ์และพิธีการสำหรับการยกเว้นอากรและลดอัตราอากรศุลกากร สำหรับเขตการค้าเสรีอาเซียน-จีน

{{<  hint warning >}}
**หมวด 3 การปฏิบัติพิธีการศุลกากรสำหรับผู้นำของเข้า**

**ข้อ 8 กรณีผู้นำของเข้าไม่สามารถแสดงหนังสือรับรองถิ่นกำเนิดสินค้า (Form E) ณ ขณะนำของเข้า**

ในกรณีผู้นำของเข้าไม่สามารถแสดงหนังสือรับรองถิ่นกำเนิดสินค้า (Form E) และ/หรือหนังสือรับรองการได้รับสิทธิ ต่อสำนักงานศุลกากรหรือด่านศุลกากรหรือที่นำของเข้า แต่ประสงค์จะใช้สิทธิพิเศษทางอากรศุลกากร ในการขอยกเว้นอากรหรือลดอัตราอากรศุลกากรให้ปฏิบัติดังนี้

1. การจัดทำข้อมูลใบขนสินค้าขาเข้าให้ผู้นำของเข้าแจ้งความประสงค์และชำระค่าอากรในอัตราปกติก่อนนำของออกจากอารักขาศุลกากร และจัดทำข้อมูลใบขนสินค้าขาเข้าตามมาตรฐานที่กรมศุลกากรกำหนด ดังนี้  
1.1 ช่อง Argumentative Reason Code  ให้ระบุรหัสเหตุผล *“P14”*  
1.2 ช่อง Argumentative Privilege Code ให้ระบุรหัสสิทธิพิเศษ *“ACN”* ของแต่ละรายการในใบขนสินค้าขาเข้านั้น  
1.3 ส่งข้อมูลเข้าสู่ระบบคอมพิวเตอร์ของกรมศุลกากร

หากผู้นำของเข้าได้ส่งข้อมูลเข้าสู่ระบบคอมพิวเตอร์ของกรมศุลกากรแล้ว แต่ไม่ได้บันทึกข้อมูลแจ้งความประสงค์จะขอใช้สิทธิพิเศษทางอากรตามข้อ 8(1) (1.1) และ (1.2) ในการขอการขอยกเว้นอากร หรือลดอัตราอากรศุลกากรของแต่ละรายการในใบขนสินค้าขาเข้านั้น ให้ผู้นำเข้ายื่นคำร้องขอแก้ไขใบขนสินค้า โดยคำร้องนั้นต้องมีคำชี้แจงเหตุผลประกอบ ก่อนนำของออกจากอารักขาของศุลกากร

2. การแสดงหนังสือรับรองถิ่นกำเนิดสินค้า (Form E) และ/หรือหนังสือรับรองการได้รับสิทธิเพื่อขอคืนอากร ภายหลังการนำของเข้าต่อสำนักงานศุลกากรหรือด่านศุลกากรหรือที่นำของเข้า”
{{<  /hint >}}
> ที่มา : [กรมศุลกากร](https://www.customs.go.th/cont_strc_faq.php?lang=th&top_menu=menu_homepage&left_menu=menu_center_004&ini_menu=&current_id=14232932414d505f46464b4b464b4d)   
> วันที่ปรับปรุงล่าสุด : 6 ธันวาคม 2566

